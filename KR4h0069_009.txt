# -*- mode: mandoku-view; -*-
#+TITLE: 中州集
#+DATE: 2015-09-11 22:19:10.472356
#+PROPERTY: ID KR4h0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0480-009翰苑英華中州集-卷九.
<pb:KR4h0069_SBCK_009-1a>¶
中州壬集第九¶
　　白先生賁(一首)王内翰樞(一首)晦軒先生趙晦(一首)¶
　　浚水王先生丗賞(四首)南湖靖先生天民(一首)東皐桑先生之維(一首)¶
　　歩元舉(一首)馮文叔(一首)張庭玉(一首)¶
　　宗道(一首)鮮于溥(三首)史士舉(二首)¶
　　王敏夫(二首)王利賔(一首)孫益(一首)¶
　　郝先生天挺(一首)孫&KR0022;傑(一首)張瓛(一首)¶
　　徐好問(一首)吕六鵬(一首)髙永(一首)¶
　　曹用之(一首)趙達夫(二首)邢安國(二首)¶
　　張温(一首)馬舜卿(一首)劉曹王䂊(七首)¶
　　杜丞相充(一首)虞令公仲文(一首)張丞相孝純(一首)¶
　　張左相汝霖(一首)劉右相長言(一首)右相文献公&KR0088;律履(一首)¶
　　張平章萬公(一首)董右丞師中(一首)孫太師鐸(一首)¶
　　梁叅政&KR1723;(一首)賈左丞益謙(一首)丞相壽國髙公汝勵(一首)¶
<pb:KR4h0069_SBCK_009-1b>¶
　　胥莘公鼎(一首)張左丞行中(一首)楊戸部慥(二首)¶
　　鄭内翰子聃(一首)孟内翰宗獻(六首)趙内翰攄(一首)¶
　　趙文學承元(一首)張太保行簡(三首)張内翰楫(四首)¶
　　閻治中長言(八首)李治中著(一首)擬栩先生王中立(六首)¶
　　王先生予可(七首)照了居士王彧(三首)無事道人董文甫(七首)¶
　　薛継先(四首)¶
　　　白先生賁¶
賁汴人自號决壽老自上丗以來至其孫淵俱以經學顯¶
　　　　客有求觀予孝經傳者感而賦詩¶
古人文瑩理後人但工文文工理愈暗紙扎何紛紛君看六藝學天葩吐¶
竒芬詩書分躰製禮樂造乾坤千岐更萬轍要以一理存如何臻至理當¶
從踐履論茇渉經險阻鑚研閲寒温孝第作選鋒道德嚴中軍仰觀及俯¶
察萬象入見聞不勞施斧鑿筆下生煙雲髙以君唐虞下以覺斯民君如¶
不我鄙時來對爐熏¶
　　　王内翰樞¶
<pb:KR4h0069_SBCK_009-2a>¶
樞字子愼良郷人遼日登科仕國朝直史館¶
　　　　三河道中¶
十載歸來對故山山光依舊白雲閑不須更讀元通偈始信人間是夢閒¶
　　　睡軒先生趙晦¶
晦字光道管城人宋末代州法曹秀容主簿汴京破後不復仕自號睡軒¶
居士子洵子都大定二十年進士真定路緫管判官孫綱三赴廷試以䕃¶
&KR0024;官終于永壽令曽孫居禮之讓今在燕中¶
　　　　暮春¶
壓枝梅子半靑黄葉底残紅雨褪香翠鈿舞風榆落莢緑鍼浮水稻抽秧¶
酒濃猶覺春酲困睡美方便午夢長苦被啼鸎訴花老揮毫&KR0147;作送春忙¶
　　　浚水王先生丗賞¶
丗賞字彦功汴人與尹無忌王逸賔趙文孺相周旋明昌中保舉才能德¶
行賜出身釋&KR0260;鞏州敎授終于鹿邑簿有浚水老人集傳于丗¶
　　　　立春後十日登樓¶
今日登樓眼風煙倍&KR0116;新溪梅初破蕚屋雪半融銀鴈外天逾碧鷗邊水¶
<pb:KR4h0069_SBCK_009-2b>¶
自春兒曹應見𥬇吟望獨傷神¶
　　　　春雪¶
只謂春天暖寧知雪霰飛龍蛇且深蟄花柳不勝威糝糝凌風細紛紛帶¶
雨稀誰當問穹昊生殺果何機¶
　　　　探梅¶
候得南枝破玉腮心顔今日爲君開細看苔逕無行跡先賞應輸我獨來¶
　　　　稱善齋¶
宮途馳逐只堪羞何意須封萬户侯平日少游真可念絶勝辛苦駐壷頭¶
　　　　南湖靖先生天民¶
天民字達卿&KR0493;陽人其父國初官原武因而家焉少日甞兩魁郷試自望¶
者不碌碌所與交如龐才卿楊茂才劉之昂王逸賔皆一時名士晚年買¶
田南湖葺亭圃植竹樹以詩酒爲事自號南湖老人年七十九卒子文煒¶
德昭從孫顒子昂¶
　　　　西子放瓢圖¶
髻鬟蕭颯苧羅秋千古香溪水自流吴越兵争竟何得風流輸與五湖舟¶
<pb:KR4h0069_SBCK_009-3a>¶
　　　東皐桑先生之維¶
之維字之才恩州人蔡丞相伯堅之子婿也以樂府著稱有東皐集傳于¶
丗¶
　　　　白髪¶
白髮近年見十中三兩莖半因愁儧出多爲病添成梳裏有時落鑷餘還¶
又生老知無可避何處是功名¶
　　　歩元舉¶
元舉関中人¶
　　　　下弟過榆次¶
栖遟零落未歸人巳坐無成更坐貧意氣散論題柱客晨昏多&KR0018;𠋣門親¶
囊空漸覺錢餘貫衣敝翻饒虱滿身遥望秦関獨惆悵一天風雨落花春¶
　　　馮文叔¶
文叔遼東人¶
　　　　客舎¶
秃&KR0109;紬&KR0260;破書囊十五年來客異郷生事穽中揺虎尾窮途天上轉羊腸¶
<pb:KR4h0069_SBCK_009-3b>¶
三朝不遇馮唐老半夜悲歌甯戚狂獨𠋣牛車望遼海西風塵土鬢蒼蒼¶
　　　張庭玉¶
庭玉字子榮易縣人能日賦百篇有集行于丗¶
　　　　即事¶
烏鳶繞樹山棃熟胡蝶穿花木槿開赤脚城中借書去蒼頭原上&KR0018;薪來¶
　　　宗道¶
道字雲叟山隂人以足疾不仕有詩云家藏千卷冨身得一生閑茅屋經年¶
補柴門盡日関其自處可見¶
　　　　寶嵓僧舎¶
寂寂鍾魚栢滿軒午風輕颺煑茶煙西堂竟日無人到只許山人借榻眠¶
　　　鮮于溥¶
溥字彦仁宋文臣子駿之後髙祖淳淳之子孝標標之子壽吉壽吉之子¶
坦皆擢進士弟而仕亦達彦仁坦之子以門資仕終于櫟陽令濟源盤谷¶
天壤佳處坦父子居其間飲酒賦詩翛然塵垢之外至今人以髙士目之¶
弟彦魯子忠厚今居郷里¶
<pb:KR4h0069_SBCK_009-4a>¶
　　　　魯村道中¶
小橋沙路巳堪圖更着衰翁跨蹇驢暮靄似催寒日短秋容仍帶逺林踈¶
鵰盤平野黄榆落兔走横岡白草枯漸喜閑身逺朝市一年強半在村墟¶
　　　　春日倣舊詩體¶
年老逢春莫等閑逢春能得幾回看挿花儘要花枝滿把酒休辝酒琖乾¶
好向酒邊留舞袖不妨花外駐吟鞍聞身徤在須行樂燕語鸎啼春又残¶
　　　　早發¶
燈前夢断家千里馬上詩成月一痕晨粥未烹官路逺隔林煙火是漁村¶
　　　史士舉¶
士舉字仲&KR0155;滎澤人漢功臣弘肇之後髙祖所賜鐵劵故在其大父官濟¶
源樂其山水因家焉父神山令激石琚牓進士仲&KR0155;以䕃補官歷銅鞮三¶
川兩縣令初任京兆録事以歳旱擅開倉賑貧身往太一湫禱雨㝷𫉬嘉¶
澍用是得名爲人雅重知義理褒衣緩帶消揺山水閒宛然一老書生也¶
貞祐之亂避于太行保聚失守老㓜皆出降仲&KR0155;義不受辱投絶㵎而死¶
年七十九孫庭玉宇德秀今居山陽¶
<pb:KR4h0069_SBCK_009-4b>¶
　　　　超化¶
石根寒溜迸珠璣㝷丈驚看雪浪飛我是玉川煙水客蹔來盤礴亦忘歸¶
　　　　𣈆祠¶
小橋流水竹蕭森竹裏人家一徑&KR0055;只欠東風小籬落梅華踈淡月籠隂¶
　　　王敏夫¶
敏夫五臺人作詩工於賦物甚爲趙宜之所稱鴈門前輩中有許蛻子遷¶
以武皇廟詩著名又酒渇後四句云眼底恨無雲夢澤胷中疑有沃焦山¶
南䆫花影三竿日指㸃銀瓶照病顔有集傳河東往往稱此倪民望字具¶
瞻屏山所謂倪侯頭如筆其鋒不可當者有種松詩云種松莫種柳種柳¶
莫種松堅脆非所計雅俗寧與同可是種松無𨻶地却敎憔悴柳隂中張¶
韶九成&KR0009;朔州苟輔臣云陳雷膠漆輕餘子楚漢風雲属少年李忠直卿¶
賦雪云不將柳絮春風比好作梨花月夜看至于蘇吉莘老李鵬翼冲霄¶
與具瞻之子仲儀詩文多可傳喪亂之後惜不能記憶之矣¶
　　　　同　東嵓元先生論詩¶
林逋仙去幾來年驚見梅花弟二篇千歳氷霜松骨瘦九秋風露鶴聲圎¶
<pb:KR4h0069_SBCK_009-5a>¶
騰輝定出連城上得趣知從太古前邂逅茅齋話終夕只疑人丗改桑田¶
　　　　李氏友雲樓¶
霧幕煙迷十二欄壷觴招我一躋攀黄簾卷起湘川竹分得西州數㸃山¶
　　　王利賔¶
利賔字茂實襄城人朴直純素作詩有古意似其爲人然亦未甞以示人¶
也家與衞昌叔隣居而不相往來計平生所交唯不肖而巳予一日過襄¶
城知茂實病就卧内&KR0049;之乃見壁閒所黏五言古詩十數首竄改重疊往¶
往可傳然後知茂實所以交予者特以詩故耳渠旣不言予亦無從知之¶
惜登時不謄冩今忘之矣¶
　　　　題扇頭¶
輕紗畫竹雀柄短不&KR0313;握暑氣正憑陵清風一何邈¶
　　　孫益¶
益字德&KR0073;秀容人甞從先大夫學詩¶
　　　　送張安中還雲中(名保極雲朔名士)¶
相送還相送臨分手重分驊騮欣得路鴻鴈惜離羣木落黃華露城伭紫¶
<pb:KR4h0069_SBCK_009-5b>¶
塞雲中秋月正好千里謾思君¶
　　　郝先生天挺¶
天挺字𣈆卿陵川人家丗儒素伯父子颺有詩名號東軒老人先生少日¶
有賦聲早衰多疾厭於名場遂不復就舉貞祐之兵避于河南往來其衞¶
閒爲人有崖岸耿耿自信寧落薄而死終不一傍冨兒之門年五十七卒¶
於舞陽臨終浩歌自得不以死生爲意其平生自處爲可見矣好問十四¶
五先人令陵川時從先生學舉業先生教之曰今人賦學以速售爲功六¶
經百氏分磔綴緝外或篇題句讀之不知幸而得之不免爲庸人况一敗¶
塗地者乎又曰讀書不爲藝文選官不爲利養唯通人能之又曰今丗仕¶
官多用貪墨敗官皆苦于飢凍不能自堅者耳男子生丗不耐飢寒則雖¶
小事不能成子試以吾言求之先生工于詩時命好問属和或言令之子¶
欲就科舉詩非所急將無徒費日力&KR0088;先生曰君自不知所以敎之作詩¶
正欲渠不爲舉子耳子思温字和之孫經字伯常今居順天¶
　　　　送門生赴省闈¶
靑出於藍靑愈靑小年&KR0163;屋便馳聲未饒徐淑早求舉却𥬇陸機遟得名¶
<pb:KR4h0069_SBCK_009-6a>¶
嗟我再衰空眊矂喜君初筮巳崢嶸此行占取鰲頭稳平地煙霄属後生¶
　　　孫&KR0022;傑¶
&KR0022;傑字伯英雄州容城人曽祖堅國初有功官至隴州刺史伯英少日住¶
太學有時名所與游皆名士興定初知丗將亂棄家爲黃冠師¶
　　　　燒笋¶
煨茁舊聞山谷語勸耕還憶大蘇詩傳將火候無多訣留得天真又一竒¶
未放錦䙀開束縳巳看玉版證荼毗白麻初拜驚燒尾見此應慚冨貴癡¶
　　　張瓛¶
瓛字君玉大名朝城人嗜作詩年巳老而刻苦殊未减爲人謹愿有禮見¶
稱諸公閒卒年六十八子鏞鎮今居郷里¶
　　　　送侯道士¶
十年走南北黃塵汙人衣翩翩夜啼烏一枝無可依問君何所如鳬舄東¶
南飛恨我不得往失脚穽與機從君知不能一𥬇人閒非何水無蒲魚何¶
山無蕨薇終當拂衣去往叩雲山扉¶
　　　徐好問¶
<pb:KR4h0069_SBCK_009-6b>¶
好問字&KR0073;之永寧人¶
　　　　龍門¶
䟽鑿而來道路通行人萬古翠微中南山山寺題詩滿一字何曽到禹功¶
　　　吕大鵬¶
大鵬字鵬舉宻縣人自言宋名相申公之裔宣宗頻歳南伐鵬舉作詩欲¶
以撼主兵者云縫掖無由挂鐵衣劒花生澁馬空肥燈前草就平南䇿一¶
夜江神泣涕歸其以氣岸自許皆此𩔖也¶
　　　　夏日(北渡後作)¶
旋移石枕拂藤床細洒槐隂趂晩凉大地嗷嗷困爐鼎老天不肯下残陽¶
　　　髙永¶
永字信卿出于盤陽大族父元字善長敎信卿作舉子讀書略通即棄之¶
去爲人不顧細謹有幽并豪俠之風賔客入門則盡家所有者爲具不爲¶
明日計人以此愛之貞祐初避兵太原與李長源居于廣平寺有盗穴墻¶
而入長源性恇怯聞騷窣聲噤不敢語盗盡挈信卿所有而去長源徐曰¶
緑林之子至矣於是信卿生理大狼狽南渡居嵩州出入屏山之門其學¶
<pb:KR4h0069_SBCK_009-7a>¶
遂進&KR0004;名䕫字舜卿又名揆屏山改焉真定王之竒士衡攻雜學屏山目¶
爲怪魁王從之内翰爲賦善哭詩奉聖馬餌&KR0155;公敢爲大言著書十萬言¶
號北新子大略以談兵爲主且曰古人兵法非不盡但未有北新子五十¶
里火雨耳信卿皆與之游故其詩豪宕譎怪不爲法度所窘有冰柱雪車¶
風調觀咀龍篇及大雨後見&KR0009;可槩見矣正大壬辰病没於京師年四十六¶
　　　　跋賈天升所藏叚志寧山水¶
蒼壁雲氣湧長松風雨寒湍流擘山出玉虹飲溪灣胷中無雲夢筆底無¶
江山想見破墨初布袖蛟龍蟠壯觀駭心魄萬象本自閑寒齋静相對逺¶
意空追攀¶
　　　曹用之¶
用之歸德人㓜有賦聲屢中甲乙詩亦有功甞戲作&KR0017;仙語云瀏瀏竹閒¶
雨熒熒牎下燈相逢不相顧含淚過巴陵詩有本事中山楊正卿能道所¶
以然真人作&KR0017;語也¶
　　　　憶舊¶
花鳥廵簷喚曉晴喚來和氣滿春城春風二十年前客煑酒靑梅也後生¶
<pb:KR4h0069_SBCK_009-7b>¶
　　　趙達夫¶
達夫太原人性嗜讀書而不事科舉南渡後居緱氏山中安貧守分故終¶
丗窮悴壬辰之兵遇害¶
　　　　紅梅¶
西湖句好巳成塵蠟㸃都能幾許春乞與瓊兒薄梳洗才情留待月中人¶
　　　　柳¶
楊柳&KR0884;春不耐秋十分憔悴儘風流水邊沙際風煙冷收拾殘陽合暮愁¶
　　　邢安國¶
安國字仲祥沁州武郷人少日有賦聲四十歳後即不應科舉以詩酒自¶
娱避亂客泌陽十餘年後北歸俻極艱苦其見於詩者如此往時李長源¶
傳仲祥柳花一詩渠甚愛之今以丹崖集校之與傳者不同當是長源曽¶
與商略之耶¶
　　　　楊花¶
細㸃輕團轉復飄隋家堤岸覇陵橋非綿非絮寒無用如雪如霜暖不消¶
狂惹客衣知有恨巧㝷禅榻故相撩陂塘回首浮萍滿依舊春風擺翠條¶
<pb:KR4h0069_SBCK_009-8a>¶
　　　　過唐州西李口¶
白沙翠竹溪上村漁家賣魚喚行人西風吹皺一溪水水光日影金鱗鱗¶
　　　張温¶
温字元佐上黨人祖仲容字才翁宋末登科仕至屯田貟外郎以好士名¶
天下致仕後有詩云病身衰退謝明朝北洞閑眠晝寂寥十畝晚禾煙冉¶
冉一林脩竹雨瀟瀟黒花遮眼秋不落白雪撲頭春未消丗事悠悠吾老¶
矣一壷濁酒且逍遥至今爲郷里所傳元佐泰和六年李演牓乙科登弟¶
詩樂府俱有名于時¶
　　　　感懷一首¶
彌月不出門出門沙漲東風昏老樹擺撼轟雷奔&KR0017;物叫嘯山前村僑居¶
客子驚心魂歸來遶屋㝷蘭蓀蘭蓀落索靈苗髠主人醉倒老瓦盆衣䄂¶
半帶淋漓痕芸芸蕭艾同歸根天生天殺何怨恩糟床與翁共淸渾絶勝¶
&KR0013;髮叫帝閽¶
　　　馬舜卿¶
舜卿名肩龍以字行宛平人先丗遼大族有知興中府者故又號興中馬¶
<pb:KR4h0069_SBCK_009-8b>¶
氏祖大中國初登科節度全錦兩州父成&KR0105;字冝之張楫牓登科京兆路¶
統軍司判官舜卿在太學有賦聲宣宗初人有告宗室從坦殺人從坦字¶
履道一時賢將帥處猜嫌之地人以爲必死而不敢言其寃舜卿以太學¶
生上書大略謂從坦有將帥材方今人物無有出其右者臣一介書生無¶
用於丗願代從坦死留爲天子將兵書奏詔問汝與從坦交分厚&KR0088;舜卿¶
對臣知有從坦而從坦未甞識臣從坦寃人不敢言臣以死保之宣宗感¶
悟赦從坦授舜卿東平録事委行臺試驗宰相侯莘公與之語不契留數¶
月罷歸將渡河與排岸官紛競筐中搜得軍馬糧料名數及利害事目疑¶
其姦人之偵伺者繫歸德獄根勘適從坦至立命出之正大四年冬薄游¶
鳳翔德順州將愛申以書招舜卿舜卿欲往鳳翔緫管以敵兵勢甚張吾¶
城可恃德順不可守勸勿往舜卿曰愛申平生未甞識我一見爲知巳我¶
知德順不可守我往必死然以知巳故不得不死也乃舉行橐付族父明¶
之爲死别冐險而去旣至不數日受圍城中義兵七八千而巳州將假舜¶
卿鳳翔緫管判官守禦一以委之凡受攻百日食盡乃䧟軍中募生致之¶
不知所終時年五十三詔贈某官配食褒忠廟舜卿年少時過襄垣題詩¶
<pb:KR4h0069_SBCK_009-9a>¶
酒家壁辤氣縱横時輩少有及者如云玉鞭再過長安道人靣依前似花¶
好殷勤勸我梨花春要看尊前玉山倒他語𩔖此¶
　　　　㑹州道中¶
山腰薄雪眩朝&KR1680;未放陽和入燒痕一片長安丗情月梨花院落幾黃昏¶
　諸相¶
　　　劉曹王豫¶
豫字彦由阜城人仕宋知濟南府事汴京下立張&KR0022;昌爲大楚皇帝宋滅¶
楚更立彦由國號齊建元阜昌八年廢爲蜀王遷黃龍府改封曹有集十¶
卷行于丗二子麟猊孫通海陵朝叅知政事四丗孫瑛今在太原¶
　　　　雜詩(六首)¶
竹塢人家瀕小溪數枝紅杏出踈籬門前山色帶煙重幽鳥一聲春日遟¶
風荷柄柄弄淸香輕薄沙禽落又翔紅日轉西漁艇散一川山影暮天凉¶
古渡停&KR0406;日向沉凄凉歸思梗淸吟碧山幾㸃塞天闊紅葉一林秋意&KR0055;¶
𠋣嵓蕭寺據危崖丈室軒䆫靣水開雪霽暮寒山月上數竿脩竹一枝梅¶
晝色晴明着色圖山光凝翠接平湖煙嵐自古人難畫逺即&KR0055;&KR0055;近却無¶
<pb:KR4h0069_SBCK_009-9b>¶
寒林煙重暝棲鴉逺寺踈鍾送落霞無限嶺雲遮不断數聲和月到山家¶
　　　　客館¶
雪消北嶺安排暖寒入東風阻節春絶塞亂山圍古驛他時&KR0003;着也愁人¶
　　　杜丞相充¶
充字公美相州人仕宋知滄州歸國拜尚書右丞相領中山行臺以壽終¶
　　　　塵¶
汨汨勞生爲爾忙只除不到白雲郷歩回洛浦生羅韈歌断秦樓蔌杏梁¶
閑撲衣襟迷逺望静穿䆫𨻶鎻斜陽帝城別有風流在輦路春風十里香¶
　　　虞令公仲文¶
仲文字質夫丗南之裔武州寧逺人仕爲遼相歸朝授樞宻使平章政事¶
封秦國公四歳作詩賦煎餅有魚目蟬聲之句人以神童目之¶
　　　　雪花四歳作¶
瓊英與玉蘂片片落前池問着花來處東君也不知¶
　　　張承相孝純¶
孝純字永錫滕陽人宣和末知太原國兵圍守踰年人相食幾盡乃下朝¶
<pb:KR4h0069_SBCK_009-10a>¶
廷怜其忠換相職後以相齊致仕汴京建行臺起爲左承相踰年得請歸¶
郷里二兄尚安徤郷人爲作三老圖薨謚安𥳑子公藥字元石昌武軍節¶
度副使致仕孫觀字彦國丗爲文章家曽孫厚之字茂弘承安二年進士¶
　　　　中運使&KR0009;酒淸明日到以詩謝之¶
芳樽到日恰淸明似與嘉辰黙計程擬助林園延勝賞肯容桃李落繁英¶
老來官爵渾無味閑裏柸盤却有情見&KR0003;使車臨岱麓儻能相過共飛觥¶
　　　張左相汝霖¶
汝霖字仲澤遼陽人家丗貴顯父浩字浩然以門資仕&KR0045;歷中外遂&KR0155;端¶
揆進拜太師封南陽郡王五子仲澤平章政事莘國公汝爲字仲宣河北¶
東路轉運使汝翼仕不達皆進士也汝方字仲賢自號丹華老人汝猷宇¶
仲謀俱至宣徽使父子兄弟各有詩傳于丗王子端内翰太師之外孫其¶
淵源有自云¶
　　　　春溪一首¶
黯黯春愁底處消小桃無語半含嬌東風不管前溪水暖緑溶溶拍畫橋¶
　　　劉右相長言¶
<pb:KR4h0069_SBCK_009-10b>¶
長言字宣叔東平人宋相莘老之孫而學易先生斯立之猶子也父蹟年¶
三十五終於儀真令工詩能文有南榮集傳東州今獨予家有之宣叔正¶
隆宰相詩文能丗其家今不復見矣¶
　　　　通叔以詩送古鏡爲長言生日之壽次韻謝之¶
綵衣禄隱非臞仙猶有向來文字縁都城一別兩歳晩&KR0009;聲勞苦常相先¶
人間始生俗禮重而我永感方頽然逺憑詩句致竒物欲挽暮景廻虞淵¶
規摹九寸函大方古製不作菱花妍開奩拂拭愧&KR0728;質但喜虹氣浮晴天¶
夫君乆要心不遷期與鐵杖論清堅保身賴此孤月圎明年上印歸行田¶
　　　右相文獻公&KR0088;律履¶
履字履道東丹王之七丗孫學通易太玄至於隂陽歷數無不精究甞以¶
郷賦一試有司以露索爲恥遂不就舉䕃&KR0024;國史&KR0122;興陵朝累遷薊州刺¶
史入翰林爲修撰歷直學士待制禮部尚書特賜孟宗獻牓進士弟俄預¶
淄王定&KR0634;功拜叅知政事明昌元年進右丞薨年六十一興陵甞問宋名¶
臣孰爲優履道以蘇端明軾對上曰吾聞軾與王詵交甚欵至作歌曲戲¶
及&KR0078;侍非禮之甚尚何足道&KR0088;履道進曰小&KR0003;傳聞未必可信就使有之¶
<pb:KR4h0069_SBCK_009-11a>¶
戲𥬇之間亦何得&KR0055;責丗徒知軾之詩文人不可及臣觀其論天下事實¶
經濟之良才求之古人陸贄而下未見其比陛下無信小&KR0003;傳聞而忽賢¶
臣之言明日録軾奏議上之詔國子監刋行自號忘言居士有集傳于丗¶
三子辨才武廟署令善才工部尚書楚才中書令四孫鈞鉉鏞鑄¶
　　　　史完從事日感懷¶
不學知章乞鑑湖不隨老阮醉黃壚試從麟閣諸賢問肯屑蘭臺小史無¶
一戰得侯輸妄尉長身奉粟媿侏儒禁城鍾定燈花落坐拊塵編惜壯圖¶
　　　張平章萬公¶
萬公字良輔東阿人正隆二年進士仕長山令有惠政人爲立祠入爲右¶
司貟外&KR0048;太師淄王愛之許以宰相器明昌初累遷御史中丞以言事忤¶
旨除彰國軍節度使召爲大興尹拜叅知政事以母老丐歸養出判東平¶
河中濟南丁内艱起復擢平章政事封壽國公爲相知大體有敦厖耆艾¶
之目旣致政而眷顧未衰復起判濟南安撫山東便冝行事未幾得請薨¶
於家謚文貞繪像衍慶宫配享章宗廟廷¶
　　　　戊戌二月中旬登稷山清榭¶
<pb:KR4h0069_SBCK_009-11b>¶
問囚推案朝還暮危坐不知春淺&KR0055;今日簷閒看風色一株紅杏暗驚心¶
　　　董右丞師中¶
師中字紹祖邯郸人後徙洺州皇統九年進士承安中入政府直道自立¶
而以通材濟之泰和初元妃李氏方寵𦍒兄喜兒爲宣徽使有楊國忠之¶
權一日德州敎授田庭方上書言事云大臣持禄近臣怙寵此言路之所¶
以塞也道陵顧謂紹祖言大臣持禄當謂公等近臣怙寵者爲誰時喜兒¶
侍立殿上紹祖倒笏指之曰莫非謂李喜兒之屬否上頷之紹祖甞言作¶
宰相不難但一心正兩眼明足矣少日以詼諧得名及在相位亦未甞廢¶
談𥬇然不害其爲國朝名相也俄致政賜弟京師後三年薨有燕賜邊部¶
詩傳於丗紹祖師王内翰彦潜而與之同牓登科彦潜没後待其子恩禮¶
殷重不减骨肉論者謂孫鐸振之事其兄明之張彀伯英愛其弟伯玉舉¶
丗無與爲比至於紹祖之待其師之子則古所未有也有漳川集傳于家¶
　　　　自臨洮還¶
臨潭仍是漢家城(漢家城在臨/潭羗人所稱)積石相望十驛程西略河源東竝海此身¶
何地不經行(紹祖之孫濟剛記此詩末/句又作塵埃風雨嘆劳生)¶
<pb:KR4h0069_SBCK_009-12a>¶
　　　孫太師鐸¶
鐸字振之恩州人大定十三年進士明昌中擢戸部尚書時巳有相望及¶
考滿以戸曹繁重且未有可代者特旨進一官再任而同列二人俱以入¶
相矣振之賀席中戲舉青州老栢院布衣張在詩云南隣北里牡丹開公¶
子王孫去不回惟有庭前老栢樹春風來似不曾來爲御史所劾降授同¶
知河南府事有以詩送之者云想到洛陽春正好南隣北里牡丹開聞者¶
皆大𥬇振之後入政府遷尚書右丞薨贈太子太師作詩甚多其賦玉簮¶
有披拂秋風如有待裴回凉月更多情之句甚爲詩家所稱¶
　　　　癸亥清明日¶
翛然一室暗塵凝兀兀端如打坐僧習氣未除私自𥬇短檠還對讀書燈¶
　　　梁叅政&KR1723;¶
&KR1723;字國寳別字瑩中范陽人大定十六年進士歷州縣稍遷警廵使治尚¶
嚴肅權貴歛迹朝廷知其才累試繁劇由中都路轉運使拜户部尚書俄¶
叅知政事資方正敢言大事北兵動立和議人有𥬇其懦者卒如其言未¶
幾薨于位虎賊咤曰梁&KR1723;在族矣其爲人可知¶
<pb:KR4h0069_SBCK_009-12b>¶
　　　　留題長平驛¶
秦趙均爲失覇圖起何残忍括何愚殺降未見無禍者累將其能有種乎¶
日暮悲風噎丹水夜&KR0055;寒月照頭顱(山名/也)快心千載杜郵劒人所誅耶&KR0017;¶
所誅¶
　　　賈左丞益謙¶
益謙字亨甫本名守謙避哀宗諱改焉宣宗朝叅知政事出知濟南移鎮¶
河中南渡後召拜左丞㝷致仕居鄭州哀宗即位史官乞因宣廟實録遂¶
及衞紹王初虎賊旣弑逆乃立宣宗宣宗之人至謂衞王失道天命絶之¶
虎實無罪且於主上有推戴之功獨張信甫上章言虎賊大逆不道當用¶
宋文帝誅𫝊亮徐羡之故事章奏不報爾後舉朝以大安崇慶之事爲諱¶
及是謂亨甫大安中甞拜御史中丞宜知衞王事乃差編修官一人就訪¶
之亨甫知其旨謂來者言知衞王莫如我然我聞海陵&KR0013;弑而丗宗皇帝¶
立大定三十年禁近能暴海陵蟄惡者得美仕史官修實録誣其淫毒狼¶
鷔遺臭無窮自今觀之百可一信耶衞王勤儉慎惜名器較其行事中材¶
不能及者多矣吾知此而巳設欲飾吾言以實其罪吾亦何惜餘年朝議¶
<pb:KR4h0069_SBCK_009-13a>¶
偉之正大三年年八十薨子賢卿頥卿翔卿皆以門資仕今一孫仲明在¶
東平¶
　　　　贈荅史院從事¶
見&KR0003;才名自妙年多慙政府舊妨賢物華天寶無今古鳳閣鸞臺孰後先¶
鄭圃道尊何敢望濟南書在子當傳莫言老眼昏花滿及見風鵬上九天¶
　　　丞相壽國髙公汝礪¶
汝礪字嵓甫應州金城人大定中進士揚歷中外居戸曹三司爲最久相¶
宣宗十年小心畏愼夙夜匪懈篤于古人造膝詭辤之義謀謨周宻人莫¶
得而聞元光末宣宗上仙公亦薨于位君臣之契義均同體者於斯見之¶
平生嗜讀書南渡之後機務倥偬未甞一日廢書不觀臨終留詩有&KR0009;謝¶
東門千樹柳安排青眼送行人之句時年七十一謚■配享宣宗廟庭至¶
今士論謂公才量渾厚足爲守成之良相恨所遭不時耳¶
　　　　雨後¶
時雨雨三日田家家萬金有年天子慶憂國老臣心¶
　　　胥莘公鼎¶
<pb:KR4h0069_SBCK_009-13b>¶
鼎字和之代州繁畤人父持國大定中爲太子司藏有功母后家章宗即¶
位擢拜尚書右丞和之大定二十八年進士至寧&KR0004;都城受兵由戸部尚¶
書叅知政事宣宗即位除泰定軍節度使不赴改判大興貞祐二年拜尚¶
書右丞車駕南渡出爲汾陽軍節度使移知平陽權河東南路宣撫使四¶
年授樞宻副使權右丞兼職如故五年正月朝京師進平章政事封莘國¶
公行臺関中未幾兼左副元帥明年以温國公致政進封英行臺衛州以¶
病薨於位雷希顔爲作神道碑云黄覇爲良吏稱首及爲丞相與張敞論¶
列功名大减王允當漢祀之衰計誅董卓近古社稷臣然不赦凉州人旋¶
致傕汜之禍蕭俛之淸介崔植之論議皆足爲唐名臣而俛議銷兵植餓¶
朱克融輩不𢌿一官遂再亂河朔彼或量不足或才略有所窮權不足以¶
濟事智不足以知時故也以姚崇之賢惟其不知道未免爲捄時之相其¶
他可知也國家有通明相曰英國胥公尚兼數公之長予謂希顔此論似¶
渉過差至于爲國朝名相以度量雄天下則在公爲無媿矣在長安日乞¶
致仕表云興造功業方聖主有爲之時表裏山河豈愚臣養病之地送弟¶
有之云丗事正須髙着眼官途休厭少伭頭他文𩔖此弟恒常之子嗣祖¶
<pb:KR4h0069_SBCK_009-14a>¶
今在燕中¶
　　　　送弟恒作州¶
男子四方志人生五馬榮君恩何以報民政不宜輕御物當存恕存心要¶
盡誠勿矜新號令姑守舊章程歛暴單貧困囚淹狡僞萌慈柔難禁暴苛¶
急必傷生東郡吾將老西陲敵未平一生能幾别四事果難并方此對床¶
樂愴然分&KR0209;驚荒詩何足記&KR0147;冩弟兄情¶
　　　張左丞行中¶
行中字信甫莒州日照人祖莘鎮西軍節度副使父暐御史大夫以武安¶
軍節度致仕兄行簡易無體牓弟一人信甫大定二十八年進士衞紹王¶
朝虎賊巳除名爲民賂遺權貴得復用信甫言其必反及弑逆自爲太師¶
尚書令澤王信甫時爲禮部尚書人謂必爲所殺甚危之一日虎下禮部¶
鑄監國寶信甫持不可虎雖怒然亦竟不能殺也宣宗即位授叅知政事¶
丞相髙琪專權用事聲勢熖熖人莫敢仰視議論之際唯信甫與之抗朝¶
廷稱焉所居拙軒有爲作銘者其引云發凶豎未形之謀則先識者以爲¶
明犯強臣不測之威則疾惡者以爲剛蓋實録云元光末出爲静難軍節¶
<pb:KR4h0069_SBCK_009-14b>¶
度使哀宗即位首命召之遷尚書左丞後二年致政卒於崧山之崇福宮¶
信甫家丗儒素雖位宰相而奉養如寒士日書經史五百字爲課寒暑不¶
廢者四五十年故於書無所不讀詩殊有古意也¶
　　　　右丞文獻公所畫張果像¶
古來人物畫爲難驚見仙公樹石間莫把丹靑名右相太平勲業在人寰¶
　　　楊戸部慥¶
慥字叔玉代州五臺人承安五年進士歷州縣入爲尚書省令史拜監察¶
御史侍御史京西大農司丞京南司農卿戸部侍郎權尚書自入戸曹即¶
有相望資雅重事無巨細處之皆有法至於知朝廷大體則又非他人所¶
能及也京城受兵權叅知政事明年卒於河平叔玉文工於詩而人不以¶
能文稱特未見其文耳¶
　　　　過司竹監有懷王監正之¶
不見崧丘跨鶴仙才名留得萬人傳春郊漬酒傷今日夜雨論文記昔年¶
宰樹謾懸公子劒髙山巳絶伯牙絃故居脩竹靑靑在寂寞終南落照邊¶
　　　　乾陵¶
<pb:KR4h0069_SBCK_009-15a>¶
牝雞一啄血波流天下何縁不姓周今日阿婆心力盡乾陵秃似老僧頭¶
　狀元¶
　　　鄭内翰子聃¶
子聃字景純大定人少日有賦聲時輩莫與爲敵天德三年弟三人登科¶
士論仍以爲屈而海陵不之許也正隆二年詔景純再試擇能賦者八人¶
先以題付之以困景純且將視其中與否罪賞之(御題天賜勇智正萬邦/海陵謂侍臣漢髙祖諱)¶
(不避之可乎/乃改作萬國)及開卷景純果弟一人楊伯仁張汝霖中選劉幾綦戩李師¶
顔輩皆被黜海陵終不以景純爲工與被黜者兩罷之趙獻之賀啓云丹¶
桂一枝不失舊物靑錢萬選無媿古人其爲名流所稱道如此累官吏部¶
侍郎改侍講學士卒其賦酴醿有玉斧無人解修月珠裙有意欲留仙之¶
句甚爲詩家所稱¶
　　　　即事¶
一錢不直程衞尉五斗解酲劉伯倫讀罷離騷解衣卧門前花柳自争春¶
　　　孟内翰宗獻¶
宗獻字友之開封人大定三年郷府省御四試皆弟一供奉翰林曹王府¶
<pb:KR4h0069_SBCK_009-15b>¶
文學兼記室叅軍以疾㝷醫乆之授同知單州軍州事丁母憂哀毀致卒¶
劉無黨題其詩卷後云簮紱忘情累山林閱歳隂選官堂印手&KR0003;法老婆¶
心(友之深/於内典)丗路嗟前却人生變古今公乎真不死名姓斗之南相人孔嗣訓¶
挽云二十年閒事才名一夢新衰羸驚喪母哀毀竟亡身魂返愁楓夜情¶
留淚草春黃公酒壚在此去只悲辛汴人髙公振特夫云見&KR0003;平生夢前¶
途盡目前(友之未弟時夢中預見/前途所至于今皆驗)乗除雖有數㓙禍竟何縁禮樂三千字¶
才名二十年仁人遽如許無路問蒼天又云誰謂詩成䜟淸冰果自焚(友/之)¶
(雪燭詩固知劫火終無盡誰/謂淸冰也自焚未幾下丗)人嗟埋玉樹天爲落文星(友之隣舎李生言/六月中連二明星)¶
(隕于友之所/居虚靜軒前)數詩雖不盡工姑并記之有以見先生於出處之際死生之¶
變造物者皆使之前知其以天下重名𢌿之者爲不偶然云¶
　　　　龔平甫森玉軒¶
古人借宅亦種竹大是饕竒心未足髙齋聞有萬琅玕坐對懷山飲秋緑¶
官閑勝日無一事尊酒不空仍有肉他時剥啄叩君門髙枕矮床容我宿¶
　　　　舊畜一琴弃置者乆之李君仲通爲張絃料理仍鼓數曲以詩¶
　　　　贈之¶
<pb:KR4h0069_SBCK_009-16a>¶
我家筝奴憂樂同塵埃滿面𩯭髮蓬徽絃不具挂墻壁似慙無以娱衰翁¶
夫君一見爲披拂坐使寒谷回春融中含太古意味足雜以新態來無窮¶
繁聲流水不可喻直與造化相㝠通形神乆巳坐&KR0069;槁一旦抉剔驅盲聾¶
寂然反聽杳難詰但覺萬竅俱玲瓏千金不得和扁力誰謂起廢由枯桐¶
曲終玄旨竟誰㑹非絃非指仍非空拂衣欲往君且止爲我乗興彈悲風¶
　　　　張仲山枝巢¶
達人孤髙與丗踈百年直&KR0009;猶須&KR0119;歸來掩関&KR0147;自如人之不足等有餘¶
樂哉下視濠梁魚逍遥自契荘蒙書異時馭氣㳺太虚我知枝巢亦蘧廬¶
　　　　柳塘¶
揺揺風影𣻌寒塘静裏亭臺日月長不似隋家堤岸上亂鴉殘照管興亡¶
　　　　蘇門花塢¶
繞舎雲山慰眼新看花差後洛陽塵從君小築繁香塢不&KR0018;長腰玉粒春¶
　　　　閏月九日¶
南崖烘暖貯秋光勝處相㳂嚼一觴俚諺難逢兩寒食閏餘今值小重陽¶
頭風比似常年愈菊靣渾如去歳黃老矣歡逰定能幾佳時此樂最難忘¶
<pb:KR4h0069_SBCK_009-16b>¶
　　　趙内翰攄¶
攄字子充宛平人自號醉全老人¶
　　　　早赴北宫¶
蒼龍𩀱闕鬱層雲湖水鱗鱗柳色新絕似江行看淸曉不知身是趂朝人¶
　　　趙文學承元¶
承元字善長先丗汴人兵火閒寓旅河閒遂占籍焉大定十三年詞賦弟¶
一人除應奉翰林文字兼曹王府文學以踈俊少檢得罪王府貶廢乆之¶
遇赦量敘卒於臨洮¶
　　　　&KR0677;春¶
冰底流泉匹練飛麹塵着柳不禁吹杖蔾恰到春生處巳有人家挿酒旗¶
　　　張太保行簡¶
行簡字敬甫大定十九年詞賦弟一人家丗儒臣備於禮文之學典貢舉¶
三十年門生徧天下南渡後遷禮部尚書太子太保䎐林學士承旨薨謚¶
文正楊内翰之美銘其墓稱敬甫天性孝友太夫人疾不解衣者數月居¶
喪哀毀過禮事其父御史大夫自㓜至終未甞少違顔色與諸弟居三十¶
<pb:KR4h0069_SBCK_009-17a>¶
餘年家門肅睦人無閒言率勵子弟不知爲驕侈雖處冨貴與素士無異¶
平生無泛交無私謁慎勤周宻動循禮法居無怠容口無俚言身無徑行¶
雖古君子無以加故天下言家法者唯張氏爲弟一言禮學言文章言德¶
行之純俻者亦唯張氏之歸有集三十卷傳於家(敬甫賦燕云王氏烏农/巷盧家白玉堂寒食云)¶
(𩛿粥雞毬留故事風花鸎柳閙春城中秋云露/凝灝氣霑瑶席雲近淸光護桂宫此𩔖甚多也)¶
　　　　六月二十九日北官朝回¶
踈柳衰荷又一時淸波飛葉夢靈芝年年踏盡溪邊路不覺吴霜㸃鬢絲¶
　　　　酬郭光秀才¶
疇昔君來事巳暌豈知今我又覊栖波臣儻不辤&KR0155;斗鵠𡖉終當遇魯雞¶
　　　　題子端雪溪小隱圗¶
出處皆天豈自由仙摽終合冠鰲頭不妨貌取黃華景時向鈴齋作卧游¶
　　　張内翰檝¶
檝字巨濟先丗泰州長春人有官於山隂者遂占籍焉曽祖頥宗銀靑榮¶
禄大夫祖惠懷逺大將軍父天白&KR0593;縣簿巨濟明昌五年詞賦弟一人仕¶
至鎭戎州刺史爲人有藴藉善談論文賦詩筆截然有律度時人甚愛重¶
<pb:KR4h0069_SBCK_009-17b>¶
之陜州詩云駭浪奔生馬荒山卧病駞永寧劉氏園亭云菊老芙蓉衰棃¶
柿葉争絳叩門人不譍一犬吠深巷此𩔖甚多¶
　　　　秋興¶
飄零千里道牢落半生愁残月如新月今秋似去秋露濃花氣重風細竹¶
聲幽何日清溪上煙蓑一釣舟¶
　　　　客中¶
絳脣花不語靑眼柳&KR0004;眠塵去㝷芳馬香來載酒舩歸期仍鴈後野興巳¶
鷗邊惆悵無家客春風又一年¶
　　　　蓮實¶
水妃擎出紺珠囊玉笋彫槃喜乍甞膚白巳攙新藕嫰心青猶帶小荷香¶
闘餘翠鳥零珎羽飛盡黃蜂露&KR0097;房口腹累人良可𥬇此身便欲老江郷¶
　　　　初夏¶
小園緑笋閒朱櫻㸃綴年華似有情露浥葛巾晨氣潤風隨竹簟晩凉生¶
閑窺&KR0219;䑕潜身處静厭飛蚊遶𩯭聲安得冷泉幽石畔解衣盤礴樹隂淸¶
　　　閻治中長言¶
<pb:KR4h0069_SBCK_009-18a>¶
長言字子秀濟南長淸人客居兖州之嵫陽祖俊行臺南牓父時昇任忠¶
傑牓曽髙以來登科者六丗矣子秀少日慕張忠定之爲人故名詠避衞紹¶
王諱改焉㓜孤養於從祖能自振厲好學工詞賦閒有前人句法性本豪¶
俊使酒任氣及㳺京師乃更折節遂以謹厚見稱酒酣耳熱故態稍出甞¶
以弟一流自&KR0018;屏山獨&KR0055;知之不以爲過也平生多竒夢果魁天下士論¶
厭服在翰苑十年出爲河南府治中&KR0013;召以道梗不得前卒於亳州子魯¶
瞻魯安今一孫在洺州¶
　　　　北齊行¶
天保大人襲丗貴未待齊成巳無魏䜟裏方傳近水羊夢中先兆攻城蝟¶
六君三丗都能幾二十八年翻手裏細思孝静靈運詩天道好還非妄矣¶
　　　　應制中秋¶
璧月當秋夜未䦨漢宫髙㑹浹宸歡塊蘇塵丗三千界珠翠瑶光十二欄¶
桂實飄香浮壽斚露華零潤溢仙槃都人側聽雲韶奏共指天家是廣寒¶
　　　　婆速道中書事¶
此地先經戰人生苦未&KR0147;泉源䟽地脉田壠上山𦝫敗石平危徑枯柴&KR0024;¶
<pb:KR4h0069_SBCK_009-18b>¶
短橋曉煙明逺爨暮雪暗歸樵履滑心頻悸梯危骨欲銷解鞍空倒卧無¶
夢訖通宵¶
　　　　送麗酒麗橙與秀實御史¶
騘馬朝回畫閤&KR0055;遥知春意領梅心麗橙嬌軟麗尊小&KR0147;助風流對淺斟¶
　　　　閻立本職貢圖¶
諤諤昌周此一書形容𤎅貢冩成圖寧知右相無&KR0055;意莫指丹靑便厚誣¶
　　　　盤山招隱圖¶
畫出中盤望隱歸鳴珂朝馬尚遟遟賦詩未敢輕相誚却恐吾山也勒移¶
　　　　三門集津圖¶
津門未爲天下險勿作駭相觀兹圖偃月堂中李林甫有人能冩此心無¶
　　　　丁氏思祖亭¶
鶴野三千里鳬函五百年人閒仍舊德龜筮得新阡族屬東州望衣冠鼻¶
祖傳異時誰式墓應識子孫賢¶
　　　李治中著¶
著字彦明真定人髙才愽學詩文得前人體工於字畫頗尚玄言承安二¶
<pb:KR4h0069_SBCK_009-19a>¶
年經義弟一人在翰林七年出副定州召爲戸部貟外郎坐大中黨事謫¶
臨洮府判官量移西京路按察司判官遷彰德府治中城再䧟避于塔上¶
兵人招降大罵不從掘塔倒而死¶
　　　　觀音院書閣¶
門巷蓬蒿一尺&KR0055;小軒岑寂似山林鳥聲落枕有髙下山色閱人無古今¶
客裏三年侵老境床頭一易浣塵&KR0109;晩凉癡坐忘言裏滿地西風白玉&KR0426;¶
　異人¶
　　　擬栩先生王中立¶
中立字湯臣岢嵐人愽學強記問無不知少日治易有聲&KR0163;屋間家豪於¶
財賔客日滿門所以待之者備極豐腆其自奉則日食淡湯餅一杯而巳¶
年四十喪妻遂不更娶亦不就舉選齋居一室枯淡如衲僧如是三四年¶
乃出時人覺其談吐髙闊詩筆字畫皆超絶&KR0002;有物附之者問之不言也¶
閑閑趙公知平定先生往謁之與之詩云&KR0009;語閑閑傲浪仙枉將詩酒汚¶
天全黃塵遮断來時路不到蓬山五百年因言唐丗士大夫五百人皆仙¶
人謫降中有爲丗味所著迷而不反者如公與我皆是也一日來都下館¶
<pb:KR4h0069_SBCK_009-19b>¶
於閑閑公家中秋夜飲酒賦詩且就公索墨水一槃公如言與之明旦不¶
告而去壁間留龜鶴二字廣長一丈而墨水具在不知以何物書之也朝¶
士來觀者車馬填咽都下競傳王先生仙去矣久之先生從外至問二字¶
以何物書之不荅題詩其旁云天地之閒一古儒醒來不記醉中書旁人¶
錯比神仙字只恐神仙字不如先生平生詩甚多有醉袖舞嫌天地窄詩¶
情狂壓海山平之句他亦稱此人有問丗外事者亦一二言之好作擘窠¶
大字往往瞑目爲之筆意縱放勢&KR0002;飛動閑閑公甚愛之屏山甞見先生¶
商略前代人物引先儒論議數十條在目前如人人自相詰難然後以巳¶
意断之以爲辨愽中弟一流人也臨終預尅死期如言而逝州將石倫葬¶
之忻州時年五十六予甞從先生學問作詩究竟當如何先生舉秦少㳺¶
春雨詩云有情芍藥含春淚無力薔薇卧晚枝此詩非不工&KR0002;以退之芭¶
蕉葉大梔子肥之句校之則春雨爲婦人語矣破却工夫何至學婦人先¶
生晚年易名雲鶴自號擬栩云¶
　　　　中秋¶
素丸東溟來飛上玻璃盆&KR0147;揮五輪手撥去萬里隂印透山河影照開天¶
<pb:KR4h0069_SBCK_009-20a>¶
地心人丗有昬曉我未甞古今(屏山所傳作素紈靑/溟來&KR0147;舒五輪指)¶
　　　　雜詩四首¶
華山宫殿白雲封不見當年打睡翁貪看終南山色好不知紅日下前峯¶
獨跨蒼虬下太清春風萬里月華明因君感激爲君&KR0003;鑿破天機我也驚¶
雲葉&KR0639;&KR0639;皺碧空笙簫逓響入天風忽驚風浪耳邊急不覺形神來丗中¶
此生休更問浮名名利區區不蹔停我有一丸天上藥用時還解濟蒼生¶
　　　　題&KR0073;之樂府後¶
常恨小山無後身元郎樂府更淸新紅裙婢子那能曉送與凌煙閣上人¶
　　　王先生予可¶
予可字南雲吉州人父本軍校南雲亦甞𨽻籍年三十許大病後忽發狂¶
乆之能把筆作詩文及說丗外恍惚事南渡後居上蔡遂平郾城之閒在¶
郾城爲最久遇文士則稱大成將軍於佛前則諦摩龍什於道則騶天玄¶
俊於貴游則威錦堂主人爲人軀幹雄偉皃亦竒古戴靑葛巾項後垂𩀱¶
帶狀&KR0002;牛耳一金鏤環在頂額之閒兩頰以靑湼之指爲翠靨衣長不能¶
掩脛故時人有哨腿王之目落魄嗜酒毎入城市人爭以酒食遺之夜宿¶
<pb:KR4h0069_SBCK_009-20b>¶
土室中夏月或尸穢在旁蛆虫狼藉不卹也人與之帋落帋數百言或詩¶
或文散漫碎雜無句讀無首尾多六經中語及韻學家古文竒字字畫峭¶
勁遇宋諱亦時避之人或問以故事其應如響諸所引書皆丗所未見談¶
說之際稍&KR0002;有條貫則又以誕幻語亂之麻知幾張伯玉與之㳺最狎&KR0003;¶
其所詩以百分爲率可曉者才二三耳題崧山石淙云石裂雯華漬月秋¶
蓋石淙之石皆狀&KR0002;湖玉其髙有五六十尺者石之文如䖝蝕木如太古¶
篆籕竒峭秀潤一一在潭水中親到其處知詩爲工也蔡州北懸壷觀仙¶
榆云壷樹苔波月漬皴醉後云一壷天地醒眠小宫體云萬疊雲山飛小¶
鴈射虎首句云風色偃貂裘即閣筆自戲云此虎來矣樂府云唾尖絨舌¶
淡紅甜又自戲云欲下犁舌獄&KR0088;和太白宫詞云金盆水不暖翠雀啄晴¶
苔又云鳳蹴瑶華散龍銜桂子香西𤓰云一片冷截潭底月六彎斜卷隴¶
頭雲烹茶云簾捲緑隂花外月玉山冰雪醉扶翁凌霄花云啼鳥倒銜金¶
羽舞驚蛇斜傍玉簾飛威錦堂樂府云鳳環捧席帶香屏鯨杯𠋣伎和雲¶
捲(屏疑/作慿)此𩔖尚多人亦多贈南雲詩者李子遷云石鼎夜聮詩筆徤布囊¶
春醉酒錢麁真南雲傳神詩也壬辰兵亂爲順天軍將領所得知其名竊¶
<pb:KR4h0069_SBCK_009-21a>¶
議欲挈之北歸館於州之瑞雲觀南雲明日見將領自言云我不能住君¶
家瑞雲觀也不數日病卒後復有見之淮上者¶
　　　　宫詞¶
水曲朱門漪𣻌漫一簾花雨月波寒金閨背襯鴛鴦冷春困秋千立畫干¶
　　　　南園湖石¶
翠雀銜雲墮翠蕪砥峰倒影卧平湖飛花不到穿簾月髙𠋣晴天一劒孤¶
　　　　馴鶴圖(張伯玉家畫幀宫人徐行以手整釵一鶴/後随謂之馴鶴圖/伯玉請賦詩欽叔常苦其作詩多不用韻限以/釵來苔三字)¶
寢處粧鈆未捲&KR0107;孤雲花帶月邊來六宫簾幕金鸞冷露濕晨煙啄翠苔¶
　　　　雜詩二首¶
白露沙灘浸緑湄小舟艤岸尚依希山回屏曲江連樹春鎻人家&KR0055;處歸¶
暗悲秋色素團團一雨飄零飈霽寒天浄長空煙歛處彩虹金挂樹頭山¶
　　　　宫體二首¶
紅葉鋪霜撼御階繡蓮塵蹴襯羅鞋袖沾鸎翅調簧語墮却銜翹入鬢&KR0107;¶
驕馬金籠藉草歸翠鸞屏曲染紅霏凭欄山色春風裏喚得鸎兒燕子飛¶
　　　　照了居士王彧¶
<pb:KR4h0069_SBCK_009-21b>¶
彧字子文洺州人承安中進士資剛决不可犯爲尚書省掾知管差除與¶
郎官相可否即弃官去往來登封盧氏山中改名知非字無咎自號照了¶
居士居山中二十年布衣&KR0188;食井&KR0875;自親時人哀苦之而知非處之自若¶
也少日爲文工於四六詩亦有功(和二宋落花韻四首云曽見嬌窺宋玉/墻忽驚遺夢到延凉聚塵非分侵凌玉)¶
(流水無情葬送香錦韈謾抛終隔靣綵&KR0069;雖吐若爲腸蒼苔碧草無窮恨/木石癡兒亦自傷可人未厭出鄰墻回首空殘翠幕凉好事只傳懷夢草)¶
(殊郷誰致返魂香塵凝燕子慵䦕眼煙暗馬嵬空断腸穠李絳桃俱異物/爲歌薤露冩餘傷緑影浮空只自傷賞心死着未能忘瓊枝不解留春色)¶
(銀燭空曽照夜粧肺腹巳傳蜂&KR0097;盡肌膏仍與燕泥香情知靑帝回車日/合有祥風老退房韶華終竟合彫傷献𥬇縈懷忍遽忘露壓不禁昬淚臉)¶
(風披無柰醉愁粧芳菲頓减林園趣狼籍空餘/陌路香却憶班&KR0078;浪辛苦一生都得幾專房)旣學佛作决定歌禅家以¶
爲證道新豐之後無有及者&KR0004;出京有詩云親踈俱穩人倫了㛰嫁齊成¶
俗意周一筆盡鉤塵債断都無𧇊欠大家休休休休愛著何時是徹頭風¶
息浪平人巳渡𥬇携明月下孤舟崧山中云撒手寧論萬丈崖脚跟未肯¶
㸃塵埃東君也自魔君數故着青紅眼底來來何遟去何早二五不多十¶
不少一聲柄木徧虚空誰識堂堂真照了又贈安居士國寶云不招措大¶
嗔不喚王子文不惹禅和𥬇不名王照了他人怕人嫌照了要人嫌人人¶
有靣樹有皮努力方便勤粧嚴粧　嚴也田賢不然也由賢鼻孔莫遣他¶
<pb:KR4h0069_SBCK_009-22a>¶
人穿又荅國寶云幻人誰拙復誰能㳺戯何妨傀儡棚凡事不堪君莫怪¶
儂家靣目得人憎又云忽然識破虚空我六合縱横更有誰正大壬辰參¶
知政事宗室思烈行臺洛陽以知非有重名力致之使參議臺事城䧟不¶
知所終子&KR0155;卿有賦聲早卒¶
　　　　禅頌三首¶
昧巳全抛大事憂爲渠剛&KR0259;等閑愁乗榆晩景無多子針芥人身豈易投¶
閑日搆來忙日用此生迷却再生休鼻頭捩轉從今始看作回程火裏牛¶
吾身非我底爲情&KR0003;着塵勞特地驚五九盡時山更好澗泉雲鳥自春聲¶
放下情懷觸處安生涯取取没多般&KR0260;衣襤䄛&KR0147;遮赤短髮鬅鬙底用冠¶
一榻省縁資困歇二匙隨分了飢飡也知苦澁人人𥬇烈日初心不敢謾¶
(貞祐末行臺都尉南征𫉬武經進士李申之于盱眙左右司&KR0048;中劉光謙/逹卿潤文官李献能欽叔愛其才辯欲活之以避嫌不敢也乃託以問事)¶
(機令軍中覊管之申之作詩贈主囚者云一飯感君無地報寸心許國只/天知明朝定作長準&KR0017;馬革仍煩爲褁尸又云胷中萬古撗鐘阜一死鴻)¶
(毛断不移又献書都尉云金國歳歳南侵計所得不能一二州而軍力折/耗殆盡今歳此舉亦曽慮人有議其後何以禦之乎爲公計者不&KR0002;此南)¶
(軍大舉斂兵而退雖屢出無功得全師而返猶可自救不然師老食殚困/頓于堅城之下讒間一行則公受禍不久矣某軍敗而死固其所也乞于)¶
(盱眙城下責以不降之罪以一死見處使人人知之則都尉亦于名教有/功書上之明日申之謀遁歸不果乃殺之欽叔&KR0003;其臨刑回靣南向欣然)¶
<pb:KR4h0069_SBCK_009-22b>¶
(就戮甚嗟惜之予謂申之胷中萬古撗鍾阜與王/知非烈日&KR0004;心不敢謾皆列丈夫語故附見于此)¶
　　　無事道人董文甫¶
文甫字國華潞人承安中進士爲人淳質恬于丗味於心學有所得人知¶
尊敬之而不知其所以得也子安仁亦學道父子甞閑居寶豐閉户不出¶
以習靜爲業朝夕不継晏如也國華歷金昌府判官禮部貟外郎昌武軍¶
節度副使正大中以公事至杞縣自知死期作書與家人及同官又作詩¶
貽杞縣令佐詩畢擲筆于地以扇障靣而逝有和太白山明和尚牧牛圖¶
詩刻石於洛陽其引云夫人有等差敎分頓漸上根之人一聞千悟不落¶
階級中智而下必由漸進此人牛次弟不得不立心性動静徼妙有無學¶
者所冝諦觀也以人牧牛是動而有制從有以觀其徼者也進進而不巳¶
則漸至於回首馴伏從無以觀其妙者也有入于無徼及于妙固善矣又¶
不如靜而無礙之爲愈也靜而無礙又不如兩忘𩀱泯之入神也&KR0002;夫人¶
牛兩忘明月獨照恍然俱失所在當是時也吾將離形去智神亦無功同¶
于大通與道爲一則向之人牛亦筌蹄中一微塵耳吾儒所謂盡心盡性¶
者無外於是因借明和尚韻再下一轉語㑹心者必能知之詩不録¶
<pb:KR4h0069_SBCK_009-23a>¶
　　　　秋夜¶
見即如無爐上雪淡而有味水中塩齊行定惠千燈熖淨識乾坤一鏡奩¶
　　　　晝眠¶
莊周先我復天眞化蝶飛來管領春我亦莊周周亦蝶不知&KR0002;箇是真身¶
　　　　審是堂¶
按劒人人駭夜光蜀鷄合道勝鸞凰飛蛾可是無分别直道油燈是太陽¶
　　　　文中子續經¶
紛紛述作史才雄聽似秋來百草&KR0393;不是春雷轟蟄窟蚓蛇㑹得化成龍¶
(予甞以王氏六經爲問先生云王氏六經是權道設/敎雖孔子亦然但後人不能知之耳因以此詩見示)¶
　　　　臨終詩四首¶
無情喪主没錢僧送上城南無事人撿盡傳燈無盡録更無公案遮番新¶
生有地死有處萬牛不能移一歩一輪明月印天心此是渠儂住處住¶
白髪三千丈紅塵六十年只今無見在虚費草鞋錢¶
今古一輪月分明印碧霄門門蟾影到處處桂香飃不起眼中暈何勞指¶
上標真空渾照破歸去杖頭挑¶
<pb:KR4h0069_SBCK_009-23b>¶
　隱德¶
　　　薛継先¶
継先字曼卿猗氏人少日三赴廷試南渡後隱居洛西山中課童子學事¶
母孝與人交謙遜和雅所居人化之子純孝字方叔有父風客有詐爲曼¶
卿書就方叔取物者曼卿年已老狀皃如少壯人客不知其爲曼卿而以¶
爲方叔也而與之書曼卿如書所取物付之雖其家人亦不以語之也監¶
察御史石玠子堅行部過曼卿曼卿避不之見或言君何無郷曲情&KR0088;曼¶
卿曰君未之思耳凡今時政未必皆善石御史一有所劾則必謂自我發¶
之同惡相庇他日并鄰里有受禍者其畏愼𩔖此正大未司農卿楊慥叔¶
王丞康錫伯禄薦曼卿與汴人髙仲振武陟宋可武淸張濳磁陽曹珏大¶
名王汝梅隱操不减古人朝廷議授以官以兵亂不果曼卿喜作詩工于¶
賦物如松化石云瘦見千年傲霜骨錬成一片&KR0024;天心時人稱焉壬辰之¶
亂病没於宜陽仲振字正之系出遼東其兄領開封鎭兵正之㓜就舉選¶
年四十後即以家業付其兄挈妻子居嵩山於書無不讀而以易皇極書¶
爲業安貧樂道不入城市山野小人亦知敬之王汝梅張濳從之學三人¶
<pb:KR4h0069_SBCK_009-24a>¶
行山谷閒人望正之風袖翩然如欲仙而未舉也張王&KR0003;正之甞遇異人¶
敎之養生呼吸吐納日以爲常靈氣時至安坐不動而骨節戞戞有聲恍¶
惚中時與真靈接對所談皆丗外事旣不以語人故無得而傳潜字仲&KR0155;¶
有志節慕荆軻聶政之爲人三十歳後乃折節讀書太學諸人髙其行義¶
有張古人之目客崧山從正之學易五十歳始娶妻妻魯山孫氏亦有賢¶
行夫婦相敬如賔負薪拾穗行歌自得大用與之同業而生理優贍怜髙¶
張之貧時有餽餉皆謝不受郷里爲仲&KR0155;斸𤓰田𤓰熟仲&KR0155;約中分之以¶
償其勤衆不忍但小摘而去仲升亦弃𤓰不收衆如約然後取食之甞行¶
道中拾得一斧夫婦計度移時乃持歸就訪其主歸之所居寺㽵有兄弟¶
分財致諍者其弟指仲&KR0155;所居曰我家如此獨不畏張先生𥬇人&KR0088;天興¶
之兵避於少室絶頂時丗已亂寇&KR1987;暴撗無復人理仲&KR0155;不甘與之處閉¶
口不食七日而死婦隨亦投絶澗中汝梅字大用律學出身伊陽簿秩滿¶
遂不出性嗜讀書動有禮法生徒以法理就學者兼以經學授之後生輩¶
服其敎無敢爲非義者可字予之貞祐之兵其姑嫁大姓槀氏夫與子皆¶
兵死而貲産獨在姑以白金五十笏遺予之予之受不辤一日姑得槀之¶
<pb:KR4h0069_SBCK_009-24b>¶
踈屬立爲後挈之省外家予之置酒㑹郷鄰且謂姑言姑往時遺可以金¶
可以槀氏無子故受之姑今有子矣此金槀氏物非姑物也我何名取之¶
因呼妻子舁金出歸之槀氏郷里用是重之大兵再駐山陽軍中有聞予¶
之之名者問知所在質其子使人招之曰肯從我者禍福與公共之不然¶
公之子死矣親舊競勸之往予之不從曰吾有子無子與吾兒之死與生¶
皆有命焉豈以一子故併平生所守者而亡之乎其後予之竟以無子死¶
&KR1147;字子玉早歳有賦聲誠實樂易丗俗機械事皆所不知喜賔客欵於接¶
物無書生氣習從之㳺者樂之而不厭也六人者喪亂後惟子玉居弘州¶
十二年乃終¶
　　　　九日感懷　曼卿¶
衰年易感我今知無訝騷人動楚悲故國乆抛兵刼後佳辰多&KR0018;菊華期¶
一時蘭艾同凋落兩𩯭雪霜仍别離髙丗輸他陶靖節悠然髙興滿東籬¶
　　　　過洛陽　予之¶
西來東去洛陽城千尺浮圖了送迎十日酒旗歌板地白頭孤客可怜生¶
　　　　&KR0009;人宰縣　仲&KR0155;¶
<pb:KR4h0069_SBCK_009-25a>¶
縣務無難易人才自異同割雞良蹔屈製錦要專工積弊姦贓後遺&KR0058;喘¶
汗中不存憂丗志底用讀書功嫉惡看平日知君有古風莫敎循吏傳獨¶
載魯山翁(載方言作/上聲呼)¶
　　　　白髮感懷　子玉¶
少年豪舉氣如虹今日蕭然一病翁曉鏡秪添頭上雪春風不緑𩯭邊蓬¶
文章那作一錢直燈火空勞半丗功擬築糟丘便歸老醉郷何者是窮通¶
中州壬集卷終¶
<pb:KR4h0069_SBCK_009-25b>¶
