# -*- mode: mandoku-view; -*-
#+TITLE: 中州集
#+DATE: 2015-09-11 22:19:10.414935
#+PROPERTY: ID KR4h0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0480-008翰苑英華中州集-卷八.
<pb:KR4h0069_SBCK_008-1a>¶
中州辛集弟八¶
　　邢内翰具瞻(一首)王太常繪(一首)王禮部競(一首)¶
　　杜佺(一首)邊轉運元勲(二首)李寜州之翰(四首)¶
　　三興居士(一首)楊興宗(一首)趙亮功(一首)¶
　　賈泳(一首)元日能(一首)范墀(一首)¶
　　王雄州仲通(一首)韓内翰汝嘉(一首)王吏部啓(一首)¶
　　晁洗馬㑹(一首)王内翰遵古(二首)王汾州璹(二首)¶
　　李特進獻可(二首)雷溪先生魏道明(二/首)學易先生雷思(一首)¶
　　王大尹翛(一首)髙工部有鄰(一首)宋孟州揖(二首)¶
　　髙轉運德裔(一首)路兾州仲顯(一首)張代州大節(一首)¶
　　趙轉運慤(三首)郭祕&KR0101;長倩(一首)郭録事用中(一首)¶
　　趙太常之傑(三首)趙轉運鼎(一首)田轉運特秀(一首)¶
　　趙漕副文昌(一首)路轉運忱(一首)髙宻州公振(一首)¶
　　張轉運彀(一首)宗御史端修(一首)張戸部翰(五首)¶
<pb:KR4h0069_SBCK_008-1b>¶
　　李好復(二首)楊祕監&KR0022;基(一首)吕陳州子羽(四首)¶
　　趙塩部文昌(一首)韓内翰玉(二首)王都運擴(一首)¶
　　趙吏部伯成(三首)梁録事仲新(一首)盧待制元(一首)¶
　　太常卿石抹卋勩(一首)苑滑州中(一首)趙禮部思文(六首)¶
　　李坊州芳(一首)劉鄠縣昂(三首)錦峰王仲元(三首)¶
　　盧冝陽洵(一首)刁涇州白(三首)劉戸部光謙(一首)¶
　　毛提舉端卿(一首)康司農錫(一首)張戸部德直(一首)¶
　　馮辰(一首)王丗昌(二首)李宜陽過庭(一首)¶
　　田錫(二首)張介(一首)龐漢(一首)¶
　　宋景簫(二首)李警院天翼(三首)張叅議澄(四首)¶
　　劉神童微(一首)郭宣道(一首)張仲宣(二首)¶
　　胡汲(一首)王修齡(一首)¶
别起　邢内翰具瞻¶
具瞻字嵓夫遼西人天㑹二年進士與吴蔡爲文章友仕至翰林待制¶
　　　　　出塞¶
<pb:KR4h0069_SBCK_008-2a>¶
樓外青山半夕陽寒鴉翻墨㸃林霜正沙細草三千里一笛西風人断腸¶
　　　王太常繪¶
繪字質夫濟南人天㑹二年進士武陟道中詩云梧葉重勝迎日露蕎秧¶
薄要護霜雲人頗稱之仕至太常卿有注太白詩行於丗¶
　　　　江天秋晚圖¶
萬頃波閒踏浪兒瀟湘秋晚趂歸時四山紅葉風聲徤散入儂家欵乃詞¶
　　　王禮部競¶
競字無競安陽人宋末登科仕國朝至禮部尚書兼翰林學士承㫖年六¶
十四大定四年卒無競善作大字字或廣長丈餘而結宻如小楷京都宫¶
殿題牓皆其筆趙禮部以爲古今弟一手唯党篆差可配耳一孫名道通¶
字彦&KR0055;今爲黃冠師¶
　　　　奉使江左讀同官蕭顯之西湖行記因題其後¶
雲煙濃淡費臨摹行記看來即𦘕圗雲夢不妨吞八九筆頭滴水了西湖¶
　　　杜佺¶
佺字真卿武功人宋末有詩名於関中兒時甞作藥名詩有杜仲吾家好¶
<pb:KR4h0069_SBCK_008-2b>¶
弟兄自然同姓又同名之句及以五言百韻上乾州通判馬㳙㳙大加賞¶
異阜昌中登科&KR0681;官亦有聲馬嵬太真墓過客多題其詩甚多道陵詔録¶
其詩得五百餘首付詞臣弟之真卿詩在髙等舊有錦溪集亂後不復見¶
矣子師楊亦能詩尤工書翰奉天&KR0045;煥然云然¶
　　　　馬嵬道中¶
垂柳隂隂水拍堤春晴茅屋燕爭泥海棠正好東風惡狼藉殘紅送馬蹄¶
　　　邊轉運元勲¶
元勲字輔臣豐州人後遷雲中祖貫道遼日狀元輔臣天㑹十年進士終¶
於河閒路轉運使與弟元鼎元恕¶
　　　　望瀛臺春望¶
晴雲如困桞如癡丹杏開殘碧草齊一𣲖望瀛臺下水煖風遲日浴鳬鷖¶
　　　　七夕¶
髙樓人散酒罇空漫擬新文送五窮獨𠋣南䆫夜岑寂一鈎凉月下踈桐¶
　　　李寜州之翰¶
字周卿濟南人宣和末擢弟人有勸叅童貫可以徑至館職者周卿謝絶¶
<pb:KR4h0069_SBCK_008-3a>¶
之國兵破洺州縳見元帥誘之使降語及君臣之際辭情慷&KR0099;自分一死¶
帥怜之遂&KR0013;録用後守寜州陷田侍郎珏黨籍除名徙上京遇赦復官終¶
於東平倅有漆園集行于丗子靈石尉謙孫德元今在郷里¶
　　　　書呈仲孚¶
造物固難量誰能計寒餓失馬乃爲福夢牛翻作禍長溪霜練静脩嶺蒼¶
龍卧魂夢吾已安不勞歌楚些¶
　　　　題宻雲州學壁¶
﨑嶇到此興何堪况復風謡意未諳旅舎蕭條空自遣𦙄懐磊落向誰談¶
留連暮雨侵踈牖宛轉飛雲掃翠嵐因億林泉歸去好一燈幽夢遶春潭¶
　　　　中京遇因長老¶
天涯流落偶生還古刹相逢語夜䦨歎我歸途千里逺喜君禪榻一身安¶
松聲不断風吟細月影無邊露氣寒分手山堂更寥索冷雲衰草伴征鞍¶
　　　　歳暮¶
休怪年來白髮新天涯三載困埃塵隅離沙磧窮隂地收得桑榆老病身¶
對雪莫吟秦嶺句撥醅且醉漢江春此生自断無餘事何必區區問大鈞¶
<pb:KR4h0069_SBCK_008-3b>¶
　　　三興居士¶
三興居士阜昌中人¶
　　　　題平隂僧寺¶
三吴家近水晶宫行坐紅香緑影中今日異郷僧寺裏一盆荷葉戰西風¶
　　　楊興宗¶
興宗髙陵人宋旣渡江故興宗有龍南集予同舎郎関中楊君美甞見之¶
　　　　出劒門¶
嘔啞鳴櫓下長川萬疊青峰只眼前山鷓啄殘紅杏粉杜䳌啼破緑楊煙¶
夢廻蜀棧雲千片醉枕巴江月一舩物色誰分杜陵老風騷牢落劒南天¶
　　　趙亮功¶
亮功華州人甞監冨平酒¶
　　　　甘露寺¶
鄭南峯下寺泉石間踈篁飛雨度山閣閑雲生野塘簷前松子落厨際栢¶
煙香别後聞鍾磬山隂空夕陽¶
　　　賈泳¶
<pb:KR4h0069_SBCK_008-4a>¶
泳字漢甫洛陽人¶
　　　　題安生僧寺¶
天㑹巳酉予甞舉王化原李端中同過是寺属兵厄甫罹堂宇頽弊繪素¶
剥落秋草野蔓羅生階上盤桓終日間闃其無聞時風塵未静竊謂此地¶
當日就丘墟及今與端中復來則寺有僧𥳑師矣向之所見頽者巳完葺¶
剥者復嚴㓗鍾閣巍焉石塔巋焉庭樹鬱焉皆向之所未有者也因一讀¶
舊題已經五稔自念五年之間所向齟齬十歩九蹶卒䧟機穽豈非禍患¶
之來有積漸歟抑得失行止非人所能爲歟嗚呼事去如夢人生如&KR0009;窮¶
達相推雖賢智有不能免焉者顧余何足道哉所不知者他日過此寺之¶
興廢余之得喪悲歡又何如也續題一詩貽失路者共爲一嘆云癸丑七¶
月八日題¶
重來巳是五年㳺憂患相仍欲白頭翻羡亭亭兩竒樹不知風雨過春秋¶
　　　元日能¶
日能不知何許人與劉嵓老同時¶
　　　　紅梅¶
<pb:KR4h0069_SBCK_008-4b>¶
天上瓊兒白玉肌吴粧略約更相宜認桃辨杏由君眼自有溪風山月知¶
(巖老同賦云一㸃清香透雲雪是中那得/杏花天評者謂二詩同意而日能爲工)¶
　　　范墀¶
墀字元渉系出頴川有詩話行于丗¶
　　　　和髙子&KR0004;梅¶
春風也自惜流光只放寒梅一樹芳玉粉更粧前夜雪口脂猶注昔年香¶
江湖昨夢誰同記詩酒風流豈易忘東閤何郎未全老花枝休𥬇𩯭絲長¶
　　　王雄州仲通¶
仲通字達夫長慶人天㑹六年進士皇統中䧟田㲄黨藉編配五國㑹赦¶
還丗宗即位復官終于永定軍節度使¶
　　　　送客¶
措足疑無地捫心幸有天故人成解后殘喘見哀怜落日驚魂外孤雲泪¶
眼邊西歸萬里夢今夕到君舩¶
　　　韓内翰汝嘉¶
汝嘉字公度宛平人父昉遼末狀元仕國朝至宰相甞作武元聖德神功¶
<pb:KR4h0069_SBCK_008-5a>¶
碑爲作者所稱公度皇統二年進士累遷真定路轉運使坐公事遷清州¶
防禦使召爲翰林侍讀學士卒¶
　　　　&KR0009;元真同年¶
十年塵土𩯭毛班杖屨還來踏故山葉&KR0009;殘紅春尚在雲酣濕翠雨仍慳¶
不堪𠋣樹追前事更恐臨溪見病顔一日暫來千日去何時倦鳥得真還¶
　　　王吏部啓¶
啓字希畢大興人正隆二年進士累遷戸部貟外郎通州刺史用宰相萬¶
公薦權右司郎中章宗即位不一歳遷工部侍郎即以河南北路提刑使¶
拜吏部尚書使宋使還出爲絳陽軍節度使致仕還郷里與左丞董公叅¶
政馬公宣徽盧公尚書郭公爲九老㑹年七十九卒子師揚字仲雄南渡¶
後隱居崧山時年巳六十餘經傳子史皆手自抄之如徤舉子結夏課然¶
希顔&KR0003;仲雄在太學同舎號爲閉户王先生其謹厚蓋家法云孫造字成¶
叔今居東平¶
　　　　王右轄許送名酒乆而不到以詩戲之¶
燕酒名髙四海傳兵厨許送巳經年靑看竹葉應猶淺紅比榴花恐更鮮¶
<pb:KR4h0069_SBCK_008-5b>¶
枕上未消司馬渴車前空墮汝陽涎不如便約開東閤一看長鯨吸百川¶
　　　晁洗馬㑹¶
㑹字公錫髙平人道院文元公之後宣和末中武舉仕爲太子洗馬天眷¶
二年經義進士爲人美風儀器量宏博澤人經靖康之亂生徒解散公錫¶
稍誘進之貧不能就舉者必厚爲津遣在官下則分俸以給之至于李承¶
旨致美昆仲亦出其門士論歸焉歷虞郷猗氏臨𣈆三縣令以興平軍節¶
度副使致仕年七十八終於家詩號泫水集虞郷縣齋云官况薄於重搾¶
酒𤓰期近似欲殘碁王官谷云煙藏芳樹逺雲&KR0024;断山齊郷人至今傳之¶
孫國章字公憲李承&KR0562;外孫教授郷里樂於提誨諸生經指授者肅然如¶
在官府進退拱揖皆有可觀蓋其家法云¶
　　　　杜䳌¶
杜宇啼聲枕上來一聲哀似一聲哀千哀萬怨無今古喚得行人&KR0002;箇廻¶
　　　王内翰遵古¶
遵古字元仲父政金吾衞上將軍三子遵仁遵義元仲其季也元仲四子¶
庭玉宇子温内郷令終於同知遼州軍州事庭堅字子貞有時名庭筠字¶
<pb:KR4h0069_SBCK_008-6a>¶
子端庭掞字子文¶
　　　　過太原贈髙天益(天益能作大字)¶
遼海渺千里風塵今二毛心雖如筆正官不稱才髙筦庫非君事山林必¶
我曹相期老郷國拂石弄雲璈¶
　　　　野菊　子貞¶
闘雞臺下秋風裏白白黃黃無數花日暮城南城北道半隨榛&KR0068;上樵車¶
　　　王汾州璹¶
璹字君玉太原人天眷二年進士弟珙器玉珦汝玉皇統九年同牓家丗¶
業醫有隂德聞里中甞有金蚕金馬之瑞君玉仕至汾陽軍節度使郷人¶
榮之號三桂王氏行尚書省左右司郎中仲澤其從孫也金馬在部&KR0122;清¶
卿房迄今寳之¶
　　　　㳺太寜寺¶
西山踏破萬層靑與客携壷上太寜泉石有情容避俗軒裳無術可逃形¶
雲榮屋角僧禪静露下松梢鶴夢醒明日却㝷塵境去曉猿啼月&KR0002;爲聽¶
　　　　王元仲海岳樓同諸分賦　汝玉¶
<pb:KR4h0069_SBCK_008-6b>¶
十二朱欄𠋣半空元龍髙卧定誰雄簷楹翠濕蓬山雨枕簟凉生弱水風¶
物色撗陳詩卷裏雲濤飛動酒柸中謫仙㑹有&KR0016;鯨便八極神㳺路可通¶
　　　李特進獻可¶
獻可字仲和遼東人太師金源郡王石之子太師遼末狀元仲和丗宗元¶
妃之弟大定十年史紹魚牓進士歷州縣入翰苑累遷戸部貟外&KR0048;以事¶
貶淸水令召爲大興少尹遷戸部侍郎終於山東東西路提刑使衞紹王¶
即位以仲和元舅贈特進道國公子道安特&KR0562;符寳郎¶
　　　　淸水寒食感懐¶
桃花零亂柳成隂人到春&KR0055;思更&KR0055;芳草戍樓天不盡異郷寒食故郷心¶
　　　　召還過故関山¶
過関天日正晴明誰道山神不丗情逺客得歸心緒别隴瀧閑作断腸聲¶
　　　雷溪先生魏道明¶
道明字元道易縣人父遼天慶中登科仕國朝爲兵部郎中子上達元真¶
元化元道俱弟進士又皆有詩學元道最知名仕至安國軍節度使暮年¶
居雷溪自號雷溪子有鼎新詩話行於丗元道春興云燕來燕去烏衣巷¶
<pb:KR4h0069_SBCK_008-7a>¶
花落花開榖雨天髙麗館偏凉亭云(凉或/作梁)碧海半彎蝸角國春風十里鴨¶
頭波中秋云丹桂知經幾寒暑冰壼别是一山川其所得者也¶
　　　　佛嵓寺¶
虎谷西垠北口南撗橋過盡見松庵舊逰新夢猶能記般&KR0002;真如得徧叅¶
霜圃擷&KR0188;充早供石泉煮茗薦餘甘殘年便擬依僧住過眼空花乆巳諳¶
　　　　退食¶
竿頭犢鼻清貧在夢裏槐安舊習空退食歸來澹無事水邊長嘯看晴虹¶
　　　學易先生雷思¶
思字西仲渾源人天德三年進士大定中任大理司直持法寛平至今稱¶
之仕至同知北京轉運使事有易解行於丗弟志字尚仲亦弟進士仕至¶
永定軍節度使西仲季子淵最知名¶
　　　　食松子¶
千嵓玉立盡長松半夜珠璣落雪風休道東㳺無所得歳寒梁棟滿𦙄中¶
　　　王大尹翛¶
翛字翛然范陽人皇統二年進士資禀鯁峭甫入仕即以材幹稱大定中¶
<pb:KR4h0069_SBCK_008-7b>¶
皇子曹王尹大興翛然爲少尹王移鎮北門復以同尹從之前後多所規¶
益朝廷稱焉遷咸平轉運使改知瀋州坐爲怨家所誣奪官宰相有爲¶
辨理者得鄭州防禦使章宗即位召拜禮部尚書以選爲大興尹兩月政¶
成發姦擊強剖繁理劇百年以來無有岀其右者㝷爲護前者所排繫獄¶
累月天子知其非罪出之翛然幅巾歸范陽明年起爲定國軍節度使致¶
仕卒遺命無請謚無立碑然至今言名臣者必及焉¶
　　　　烏子秀自左司貟外郎左遷上京幕官¶
楚山白玉㸃蠅頭正坐𦙄中有九流同部吏郎皆五馬不知山&KR0017;解揶揄¶
　　　髙工部有鄰¶
有鄰字德卿遂城人數歳入小學州將爲子娶婦&KR0406;御盈路同舎兒競觀¶
之德卿讀書自&KR0002;也大定三年弟進士歷州縣爲尚書省令史時相議絀¶
詞賦專明經德卿以賦有譎諌之義反復詰難竟得不罷爾後擢弟者廷¶
試時務䇿亦自德卿發之明昌&KR0004;累遷安國軍節度使父飛狐令某甞尉¶
南和以公事活千餘人德卿實生是邑父老有身及當時事者扶杖迎勞¶
歡呼馬前德卿亦爲立碑尉㕔不踰月子嵩猶子鑄同牓登科時人榮之¶
<pb:KR4h0069_SBCK_008-8a>¶
泰和中使宋還拜工部尚書致仕卒德卿孝友廉介長於吏事所至興學¶
校敦風化以儒雅自縁飾耆舊至今稱之子嵓字士瞻弟進士季子嶷字¶
士美正大&KR0004;監察御史最知名¶
　　　　馬嵬¶
事去君王不奈何荒墳三尺馬嵬坡歸來枉爲香囊泣不道生靈淚更多¶
　　　宋孟州楫¶
楫字濟川長子人年十九天德三年擢弟除著作&KR0048;母老丐歸養許之泰¶
和三年以省&KR0122;從吏部尚書梁肅使宋副趙王府長史直臣獵淮上射一¶
虎斃之濟川有詩記其事語意俊拔泗州守刻石於鎮淮堂濟川官至孟¶
州防禦使子元吉字祐之明昌二年進士元圭字達之泰和三年進士皆¶
有名於時曾孫弘道今在武陟¶
　　　　還紫雲寺素扇且題詩其上¶
吴綾便靣小團團失手拈來亦厚顔障盡驛塵三十里却還明月紫雲閒¶
　　　　庭槐¶
庭槐先人手所植再丗淸隂方滿臺慚媿兒孫種桃李花枝凖擬當年開¶
<pb:KR4h0069_SBCK_008-8b>¶
　　　髙轉運德裔¶
德裔字曼卿鶴野人髙才愽學弱冠擢弟累遷登聞撿院同知太府少監¶
平陽少尹開州刺史豐王傅卒於西京路轉運使工於爲文字畫尤有法¶
所題卷軸今猶有存者甞以樗軒所書比之氣韻形似無毫髮少異樗軒¶
自望者甚髙何至學曼卿乃暗之合真異事也子元道殿中侍御史¶
　　　　坐忘女(女環州張氏年十三異夢之後/坐忘巳四年矣贈詩者甚多)¶
結習銷來性自圎去留元不閒人天消揺自是忘形蝶枯寂寧同委脫蝉¶
無礙真空常蕩蕩&KR0002;存餘息尚綿綿立亡坐脫皆㳺戲定力何甞有變遷¶
　　　路兾州仲顯¶
仲顯字伯達兾州人家丗寒微其母有賢行敎伯達讀書國&KR0004;賦學家有¶
𩔖書名節事者新出價數十金大家兒有得之者輒私藏之母爲伯達買¶
此書撙衣節食累年而後致戒伯達言此書當置學舎中必使同業者皆¶
得觀少有靳固吾即焚之矣伯達正隆五年進士明昌&KR0004;授武安軍節度¶
使郷人榮之雲朔用兵伯達奉使江左還獻賜弊以佐軍未報而伯達死¶
章廟詔以所獻還其家夫人傅氏曰此非吾夫意復上之有司不聽夫人¶
<pb:KR4h0069_SBCK_008-9a>¶
付之州學買上田二千𠭇有竒以贍生徒故相馬琪德玉時判州事聞于¶
朝賜號成德夫人伯達二子鐸字宣叔鈞字和叔俱有名于時宣叔爲諌¶
官諌章廟元妃李氏出細微不應上僣有累聖德又其兄弟恃寵納賂將¶
有楊國忠之禍坐謗訕除名宣叔布衣還郷里傅夫人臨終敕宣叔曰汝¶
以憂國愛君故極言直諫天子明聖特蹔有所蔽計他日必復起汝前事¶
須再言勿有所顧藉也墓碑不之載故表岀之¶
　　　　楊祕監釋伽出山像¶
自從此老岀山隅惱亂蒼生底事無他日&KR0002;逢楊處士只教畫箇湼盤圖¶
　　　張代州大節¶
大節字信之五臺人天眷中進士與興陵有藩邸之舊愛其真淳甚𠋣¶
重之歷横海軍節度使咸平大興尹吏部尚書河東北路兵馬都緫管¶
明昌&KR0004;請老特授鴈門節銊除其子嵓叟忻州刺史以榮其歸信之好奬¶
進士𩔖滄州徐韙太原王澤大興吕造經其&KR0204;授卒成大名士論以風監¶
歸之嵓叟字夢弼亦弟進士歷嵐潞懐三州節度終於集慶軍屏山謂吏¶
事不及乃父而以長厚見稱子待舉臺&KR0122;選授奉御正大末從車駕東狩¶
<pb:KR4h0069_SBCK_008-9b>¶
不知所終孫紹祖在東平¶
　　　　同新進士吕子成輩宴集狀元樓¶
鸚鵡新班宴杏園不妨老鶴也乗軒龍津橋上黃金牓三見門生是狀元¶
　　　趙轉運慤¶
慤字叔通黃山先生渢之父也宋末汪彦章任鄆州敎官通叔爲學正甞¶
預酬唱故其詩文皆有源委國&KR0004;登科仕至同知南京路轉運使事¶
　　　　擬古¶
春風動地來依依燒痕青王孫行不歸離恨何時平翩翩誰家兒曉獵開¶
紅旌彫弓挿白羽怒馬懸朱纓圍合意氣雄厮養厭庖烹人生一春草時¶
至何足榮君看五陵樹日暮悲風生¶
　　　　蜀山曉發¶
曉發蜀山道山&KR0055;人自迷殘星數徽小斜月一梳低隔舎繰車響遥林杜¶
宇啼區區事行役何日得安栖¶
　　　　寒齋雪中書呈許守¶
剪水作花開紛紛天上來聲淸偏傍竹艶冷欲欺梅積潤滋牟麦餘膏丐¶
<pb:KR4h0069_SBCK_008-10a>¶
草萊窮閻休嘆息數日是春回¶
　　　郭祕監長倩¶
長倩字曼卿文登人皇統丙寅經義乙科仕至祕書少監兼禮部郎中修¶
起居注與施朋望王無競劉嵓老劉無黨相友善所撰石次明傳爲時人¶
所稱有崑崙集傳于丗子天𩦸¶
　　　　義師院藂竹¶
南軒移植自西壇瘦玉亭亭十數竿得法未應輸老栢植根兼得近幽蘭¶
雖無穠艶包春色自許貞心老歳寒百草千花盡零落請君來向此中看¶
　　　郭録事用中¶
用中字仲正平陽人大定七年進士歷浮山簿陜州録事卒年三十一有¶
寂照居士集郝子玉毛牧達鄭仲康爲之引其賦醋魚云身卧不知雲子¶
白氣酣&KR0147;作木奴酸按愽物志西羗仲秋日取鯉子不去鱗破腹以赤秫¶
米飯塩醋合糝之逾月則熟謂之秋鮓故仲正云然又賦雪云㶚橋柳絮¶
人千里楚澤蘆花水半扉殊有詩人思致恨不假之以年耳¶
　　　　偶得¶
<pb:KR4h0069_SBCK_008-10b>¶
叅徧藂林懶出㳺指端孤月照髙秋大千界裏閑窺掌不二門中暗㸃頭¶
掃地燒香&KR0147;自遣栽花種竹儘風流莊蒙抵死談齊物無物齊時也合休¶
　　　趙太常之傑¶
之傑字伯英大定人本名宗傑避諱改大定十六年進士歷西京提刑副¶
使棣州防禦使終于太常卿使宋還言事云宋人文敝之極且脆弱不足¶
爲慮邊部爲可慮也其前識如此子繪名進士早卒孫季卿在燕中¶
　　　　許道寧羣峰暮雪¶
道士平生林野人醉中拈出雪峯真爲君療却煙霞癖比似青囊藥更神¶
　　　　題濟源龍潭寺¶
樹圍脩竹竹圍庵庵下泓然碧一潭極目荷花半秋色小撗圖上看江南¶
　　　　除夜¶
日月不肯留歳曆倐云畢僧坊見節物新正在明日夜半拊枕嘆半百又¶
加七形骸念念改膂力能不失經言男數八此去才有一徤者未可期况¶
乃常衰疾物情忌盈滿君子愼名實行矣安退閑吾其保終吉¶
　　　趙轉運鼎¶
<pb:KR4h0069_SBCK_008-11a>¶
鼎字德新欒城人大定十六年進士喜作詩頗知道學屏山所許如此仕¶
至西京路轉運使元日詩云拜嗟筋力隨年改飲覺屠酥到手遟惜不多¶
見也子中立字正卿弟進士文譽甚著¶
　　　　𪧐來同堡¶
渭北洮南過却春窮邊冰雪更愁人來同驛裏題詩處破屋青燈一病身¶
　　　田轉運特秀¶
特秀字彦實昜縣人大定十九年進士仕至太原轉運使喜作詩爲周德¶
卿李之純所賞感興云散木不材寜適用虚舟無意任乗流百年身丗槐¶
安國千古人情羮頡侯賦古塔云締構百年人換丗消沉千古鳥盤空他¶
𩔖此彦實所居里名半十行弟五以五月五日生小字五兒二十五歳郷¶
府省御四試俱中弟五年五十五八月十五日卒造物之戲人如此(五月/五日)¶
(生者見其賦集/序胡國瑞云)¶
　　　　𪧐萬安寺¶
長途鞍馬倦黄塵喜見空嵓萬疊雲漫漫野煙迷去鳥蕭蕭林葉帶殘曛¶
苔封老檜龍鱗起石礙流泉燕尾分夜敞松䆫耿無寐一庭蘿影月紛紛¶
<pb:KR4h0069_SBCK_008-11b>¶
　　　趙漕副文昌¶
文昌字當時陵川人仕至京兆轉運副使甞有詩云蟲聲連壊壁樹色入¶
秋䆫草香花落處山黒雨來時頗爲黃華所稱¶
　　　　歌扇¶
媚娘巧作貫珠喉畫扇團團半掩羞唱到春山小顰處一輪明月爲花愁¶
　　　路轉運忱¶
忱字子誠平郭人大定二十二年進士累遷監察御史終於河東北路轉¶
運副使¶
　　　　秋懐¶
落日留虚壁秋風急戍樓髙歌&KR0017;神夜揮涕虎狼秋豪貴少靑眼文章多¶
白頭何時挂長劒天地一扁舟¶
　　　髙宻州公振¶
公振字特夫正隆&KR0004;進士歷南京留幕終於宻州刺史詩有家學賦南園¶
江郷有翠蓋紅粧無俗韻緑隂青子更多情之句惜不多見也¶
　　　　裴氏西園¶
<pb:KR4h0069_SBCK_008-12a>¶
簿領沉迷倦不禁偶從名勝此幽㝷竹隂踈處見潭影人語定時聞鳥音¶
陳跡謾留千古恨歡逰&KR0147;慰十年心多情一片梁園月送我垂鞭出上林¶
　　　張轉運彀¶
彀字伯英臨潁人大定二十八年進士仕至河東南路轉運使家多法書¶
名畫古物袐玩周秦以來鏡至百餘枚他物稱是天性孝友與人交極誠¶
&KR0323;古所謂愽雅君子者伯英可以當之弟瑴字伯玉美風儀善談論氣質¶
豪爽在之純希顔伯仲閒舉進士有聲&KR0163;屋及再上不中即拂衣去甞自¶
言丈夫子娶非尚主官不徒歩至宰相不屑可也宰相李公仲修適之皆¶
與之逰從不敢以布衣諸生處之家旣貴顯厚於奉養擊鮮爲具賔客日¶
滿門窮晝竟夜卒以樂死甞賦雪云樵&KR0869;𩀱鳬懶漁蓑一蝟拳醉後云日¶
日飲燕市人人識張鬍西山晩來好飲酒不下驢賦畫石云腹非經笥口¶
不肉食胷中止有磊磊落落百千萬之怪石興來茹噎快一吐將軍便欲¶
𨵿弓射氣母忽破碎物怪紛狼藉有時醉狂頭挿筆掃盡人閒雪色壁其¶
顚放如此¶
　　　　石淙　天后離宫在崧山曲河即東坡爲韓子華賦詩處也¶
<pb:KR4h0069_SBCK_008-12b>¶
潁水洗餘髙士耳是非猶恐汚人牛區區武媚何爲者水上磨崖紀宴㳺¶
　　　宗御史端脩¶
端脩字平叔一字伯正汝州人大定二十二年進士衞紹王避丗宗諱改¶
宗爲&KR0078;而天下止以宗平叔目之好學喜名節操履端勁慕司馬温公之¶
爲人自爲諸生時見者必悚然敬之明昌中自省&KR0122;拜監察御史車駕東¶
狩是歳大寒人有凍死者平叔諌止之元妃兄弟李喜兒輩干預朝政平¶
叔上書以逺小人爲言道陵知其爲喜兒發詔喜兒就問卿欲朕逺小人¶
小人爲誰其以姓名對平叔奏小人止李喜兒兄弟耳喜兒以聞李氏兄¶
弟皆&KR0013;切責竟以訐直貶官平叔自守愈篤是是非非議論一出于正大¶
爲朝廷所知降詔褒諭以全州節度副使卒官平叔妻死不更娶絜居二¶
十年士論髙之永寧㳺彦哲調汝州司候將之官問爲政平叔言爲政不¶
難治心養氣而巳彦哲不領明日復來云夏&KR0004;入官且臨先生郷郡請問¶
從政而先生乃以治心養氣爲言思之不能得願終敎之平叔曰子寧不¶
知此耶治心則心正心正則不私養氣則氣平氣平則不暴不私不暴爲¶
政之術盡於此矣平叔墓碑及傳閑閑公爲作稱其剛稜疾惡有鐵靣陳¶
<pb:KR4h0069_SBCK_008-13a>¶
了翁之風人不以過云姪孫汝作正大末保山棚有功入守汝州力盡城¶
復䧟兵人欲降之不屈而死¶
　　　　漫書¶
泠靣宜敎冷眼看只慙索米向長安隂崖何限枯松樹望見屏幃盡牡丹¶
　　　張户部翰¶
翰字林卿秀容人大定二十八年進士爲人有藴藉如素宦然累遷監察¶
御史翰林直學士貞祐&KR0004;户部侍郎車駕南渡出爲河平軍節度使召拜¶
户部尚書草創之際經費空竭雖米鹽細物皆𠋣之而辦予甞見於户曹¶
邠州一書生言時事相與詰難凢數十條率不思而對雖反復計度者亦¶
自不能到信通濟之良材也宣宗旦暮相之㑹卒年五十五弟翛字飛卿¶
承安五年進士同知河東北路兵馬都緫管事猶子天彛字仲常黃裳牓¶
登科子天任字西美近侍&KR0560;副使死於宋州之變¶
　　　　贈石德固¶
西湖之月清無塵橘中之樂猶避秦向來所見止此耳渠亦豈是真知津¶
如君眼孔乃許大萬事付之塵甑堕兒能詩書又肯播着脚丗間看踏破¶
<pb:KR4h0069_SBCK_008-13b>¶
青巾玉帶桃李花日斜空望紫雲車布衣誰識隱君子一馬㿉然何處家¶
　　　　再過回公寺¶
山州風土極邊頭二十年中復此㳺青𩯭巳隨人事改碧溪猶繞寺門流¶
輕寒剪剪侵駞&KR0260;小雪霏霏入蜃樓爲問勞生幾時了不誠長抱異郷愁¶
　　　　萬寧宫朝回¶
宿雨&KR0004;收變曉凉宫槐恰得幾花黃鵲傳喜語留鞘尾泉打空山輥鞠場¶
巳覺雲林非俗境更從衣䄂得天香太平朝野驩娱在不到蓮塘有底忙¶
　　　　奉使髙麗過平州館¶
昨日龍泉巳自竒一峰寒翠壓簷低兼并未似平州館屋上層巒屋下溪¶
　　　　金郊驛¶
山舘翛然爾許清二更枕簟覺秋生西䆫大好吟詩處聽了松聲又雨聲¶
　　　李好復¶
好復字仲通安喜人明昌二年進士榆次令有能聲入爲警巡使甞以事¶
縳一護衞道陵有投䑕之喻出爲歷城令終于滑州刺史¶
　　　　邵智夫同游南城¶
<pb:KR4h0069_SBCK_008-14a>¶
園林晴晝蔚如煙林外支流盡水田落日趂墟人巳散鷺鷥飛上渡頭舩¶
　　　　雨中與客飲¶
門外平橋一水分數聲漁唱隔溪聞暖風落絮飄香雪小雨沾花濕夢雲¶
釀具未甘名長物詩壇&KR0147;欲張吾軍相逢莫惜通宵飲明日閑身不属君¶
　　　楊祕監&KR0022;基¶
&KR0022;基字德茂大定中進士仕至祕書監禮部尚書文筆字畫有前輩風調¶
丗獨以其畫比李伯時云¶
　　　　墨梅¶
粉蝶如知合断魂啼粧先自怨黄昏花光筆底春風老寂寞嶺南煙雨痕¶
　　　吕陳州子羽¶
子羽字唐卿大興人大定末進士仕至陳州防禦使元光末爲酷吏所誣¶
以乏軍興繫獄比赦至唐卿自縊死朝臣有辨其寃者詔復官希顔爲制¶
辭云毁譽之來在仁賢而不免是非之論至乆逺而乃公人謂唐卿於此¶
語爲無媿屏山故人外傳吕氏自國朝以來父子昆弟凡中弟者六人以¶
六桂名其堂貞幹字周卿尤自刻苦酷嗜文書著碣石志數十萬言皆近¶
<pb:KR4h0069_SBCK_008-14b>¶
代以來事迹幽隱譎怪詼諧嘲評無所不有在史館論正統獨異衆人謂¶
國家止當承遼大忤章廟㫖謫西京運幕量移北京致仕自號虎谷道人¶
晚年感末疾又號吕跛子自作傳以見志閑閑公亦以爲篤志君子也弟¶
士安字𣈆卿卿雲字祥卿子鑑字德昭皆名士唐卿其從子云¶
　　　　廣平道中¶
風色着黧靣霜華侵老須昬埃埋故驛積雪縞脩途凍䄂新詩句寒林古¶
𦘕圗夜寒孤月上天地一冰壷¶
　　　　宿章義廣勝寺¶
小邑本無事我來勞簡書路長頻問馬人静厭烹魚鍾冷僧叅外燈殘客¶
夢餘此心誰領㑹松月夜䆫虚¶
　　　　至日¶
歳晏多風雪官閑&KR0055;屋廬小詩窮則變美酒數斯䟽未草歸田賦空翻引¶
睡書䆫明添眼力巳覺日光舒¶
　　　　李白醉歸圖¶
春風醉䄂玉山頽落魄長安酒肆廻忙煞中官㝷不得沉香亭北牡丹開¶
<pb:KR4h0069_SBCK_008-15a>¶
　　　趙塩部文昌¶
文昌字公權平陽人明昌二年進士仕至遼東路塩使愽學好持論周常¶
山甚愛之子觀字維道從事史院資謹厚不忤于物閑閑許其字畫進進¶
不巳可到古人云¶
　　　　軍中&KR0009;親舊¶
軍中從事𩯭絲垂把釣江湖與願違紅葉関河爲客久黄花時節&KR0009;書歸¶
霜天不盡孤雲逺秋意無&KR0147;一鴈飛郷社故人應念我豈知南望更依依¶
　　　韓内翰玉¶
玉字温甫其先相人五丗祖継寧仕石𣈆爲行軍司馬從出帝北遷居析¶
津曽孫知白仕遼爲中書令孚爲中書門下平章事賜田盤山遂爲漁陽¶
人曽祖錫字難老仕國朝以濟南尹致仕温甫明昌五年經義詞賦兩科¶
進士入翰林爲應奉應制一日百篇文不加㸃又作元勲傳稱旨道陵嘆¶
曰勲臣何幸得此家作傳耶泰和中建言開通州潞水漕渠舩運至都陞¶
兩階授同知陜西東路轉運使事大安三年都城受圍夏人連䧟邠涇陜¶
西安撫司檄温甫以鳳翔緫管判官爲都統府募軍旬月得萬人藉秦州¶
<pb:KR4h0069_SBCK_008-15b>¶
場買馬官香及鳳翔冒買馬七百寳雞埋没官鐵他州郡弓弩數千以給¶
軍出屯華亭與夏人戰敗之𫉬牛馬千餘時夏兵五萬方圍平涼又戰于¶
北原夏人疑大軍至是夜解去當路者忌其功驛奏温甫與夏㓂有謀朝¶
廷疑之使使者授温甫河平軍節度副使且覘其軍先是華州李公直以¶
都城隔絶謀舉兵入援而温甫恃其軍爲可用亦欲爲勤王之舉乃傳檄¶
州郡云事推其本禍有所基始自賊臣貪容姦賂継縁二帥貪錮威權旣¶
止夏臺之師旋致㑹河之敗又云齊魏以髙壘爲能堅蒲絳以穿空爲得¶
計褁糧坐費盡膏血於生民棄甲復來竭資儲于國計要權力而望形勢¶
連歳月而守妻孥又云命令不至京師奈何眄眄四集之師懸懸半歳之¶
上人誰無死有臣子之當然事至于今忍君親之弗顧勿謂百年身後虚名¶
一聽史臣只如今日目前何顔以居人丗公直一軍行有日矣將佐違約¶
國朝人有不從者輒以軍法從事京兆統軍便謂公直據華州反遣都綂¶
楊珪襲取之皆置極刑公直曾爲書約温甫温甫不預知其書乃爲安撫¶
所得(公直書三一與京兆宣撫一與温甫/一與楊珪故京兆軍得因書襲華州)及使者覘温甫軍且疑預公直¶
之謀即實其罪温甫赴官道出華州&KR0013;囚死於郡學臨終書二詩壁閒士¶
<pb:KR4h0069_SBCK_008-16a>¶
論寃之温甫先賦怪松云昂藏殊未展傴僂旋自縮惜爾雲外姿耐此胯¶
下辱又云木髙衆必摧地厚敢不跼河中皆泛泛澗底自鬱鬱未幾&KR0013;禍¶
人以爲䜟云子不疑字居之小字錦郎以父死非罪誓不禄仕丙申之夏¶
過予冠氏出其父臨命時手書云此去冥路吾心皎黙剛直之氣必不下¶
沉兒可無慮丗亂時艱努力自護幽明雖異寧不見尓予爲之惻然¶
　　　　臨終二詩¶
客自朝那戍東過古鄭原衰年㑹凶運竒禍發流言白骨將爲土青蠅且¶
在樊仰呼天外恨沉思地中寃母喪半途&KR0017;兒孤千里魂此心終不滅有¶
路訴天閽¶
天下無𩀱士軍中有一韓才名兩相累丗道一何艱旅次窮冬暮囚孤永¶
夜寒身亡家亦破巢覆𡖉寧完矍鑠鞍仍在驚呼鋏屢彈丈夫忠義耳無¶
惜感歌還¶
　　　王都運擴¶
擴字充之永平人明昌五年進士累遷同知德州防禦使事山東飢詔馳¶
驛赴官且以振貸事付之時棣州飢尤甚而不在發粟之數充之擅開倉¶
<pb:KR4h0069_SBCK_008-16b>¶
救之朝廷不之罪也泰和七年夏旱充之以監察御史受詔審寃因爲同¶
列言往時審寃一切以末减爲事至殺人者之罪亦貰出之地下之寃當¶
誰理之乎使還言剏設三司不便大略言三司之設特以刻剥爲事大定¶
間一曹望之爲戸部天下倉&KR0338;府庫皆實百姓無愁怨之聲存乎其人不¶
在改官稱也今三司官皆戸部舊貟&KR0122;属亦户曹舊吏豈有愚於户部而¶
智於三司者乞復戸部之舊無駭民聽可也崇慶初遷河東北路按察簽¶
事上書言時病四一將不知兵二兵不可用三事不素定四用人違其長¶
貞祐二年太原受兵充之之功爲多最後權陜西西路轉運使行六部尚¶
書前政太原喬丗權子實燕人趙伯成子文號爲稱職充之表表自見雖¶
處細務亦有法&KR0122;属奔走從事無敢後者評者爲子實寛緩欲爲不忍欺¶
子文愼宻欲爲不能欺皆未必能然獨王公之不敢欺爲有徴云年六十¶
三致仕卒子元慶字善甫歸德行六部郎中次子元亨¶
　　　　題神霄宫清心軒¶
紛紛百慮自心生方寸清來百慮平未了此心私自𥬇更憂時丗欲澄清¶
　　　趙吏部伯成¶
<pb:KR4h0069_SBCK_008-17a>¶
伯成字子文宛平人明昌五年經義詞賦兩科進士博通書傳有貞積之¶
力性沉厚言必中理從在太學日人以趙骨鯁目之累遷侍御史拜中丞¶
陜西西路轉運使静難軍節度使哀宗即位召爲吏部尚書坐爲飛語所¶
中罷官卒于崧山中潞人宋文之&KR0003;其臨終甚明了也¶
　　　　蠟梅(二首)¶
涷蕾含香蠟㸃匀古來幽谷有佳人詩家只怨和羹晚不道紅梅别是春¶
冷艷踈香寂寞濵欲持何物向時人東風自是清狂手辦作竹籬茅舎春¶
　　　　元弟以所業見投賦詩爲贈¶
耆舊隔存殁爲君重嘆嗟人門得嵇紹文賦見張華夙有凌雲筆方乗犯¶
斗槎忘年即吾友未可論通家¶
　　　梁録事仲新¶
仲新字良輔朝城人明昌五年進士初試仙掌承露詩主司以爲擅場用¶
是知名卒于許州録事¶
　　　　冮天暮雪圖¶
南雪不到地霏霏滿竹樓沙河燈市裏春在木綿裘¶
<pb:KR4h0069_SBCK_008-17b>¶
　　　盧待制元¶
元字子達玉田人父啓臣字雲叔弟進士仕宦亦達自號浭水先生和趙¶
元發劉師魯葛藤韻云乳兔生長角鏖湯結厚冰木終成假佛髪不礙¶
真僧莫認指爲月須明火是燈拈花微𥬇處只記老胡曽子達幼而敏惠¶
年未二十試於長安爲䇿論魁擢弟後又中䇿魁明昌&KR0004;章廟設宏詞科¶
命公卿舉所知子達與郭黻周詢張復亨就試凡七日並中選遂入翰苑¶
累遷至待制二兄長庸弟曽名進士又俱擢髙弟時人以燕山竇氏比之¶
屏山故人外傳云爾子安字希謝翔字仲升仲升正大末登科¶
　　　　閑詠¶
天近蒼龍闕居連白馬堂松聲得隣舎山色出宫墻巷陋輪蹄少庭閑日¶
月長九衢紅霧裏亦有白雲郷¶
　　　太常卿石抹丗勣¶
丗勣字𣈆卿承安中進士終于禮部尚書子嵩字企隆應奉翰林文字父¶
子皆死蔡州之難¶
　　　　紙鳶¶
<pb:KR4h0069_SBCK_008-18a>¶
鴟鳶鵰鶚誰雌雄假手成形本自同果物戯人人戯物爲風乗我我乗風¶
扶揺謾擬層霄上髙下都歸半紙中兒輩呶呶方佇目豈知天外有冥鴻¶
　　　苑滑州中¶
中字極之大興人承安中進士累官京西路司農少卿滑州刺史好賢樂¶
善有前輩風流貞祐中髙琪當國專以威刑肅物士大夫&KR0013;捃摭者笞辱¶
與徒𨽻等醫家以酒下地龍散投以蠟丸則受杖者失痛覺此方大行於¶
時極之有戲云嚼蠟誰知味最長一杯卯酒地龍香年來紙價長安貴不¶
重新詩重藥方時人傳以爲𥬇極之嗜讀書一以資于詩詩亦往往可傳¶
壬辰卒于京師年五十七¶
　　　　贈韶山退堂聦和尚¶
郎當舞䄂少年&KR0163;線索機関似郭郎今日棚前閑䄂手却從鼔笛看人忙¶
　　　趙禮部思文¶
思文字庭玉永平人明昌五年進士貞祐中䧟没都城間関南渡遂爲朝¶
廷所知歷&KR0593;州刺史汝州防禦使金安集慶兩軍節度使召拜禮部尚書¶
壬辰卒官爲人誠實樂易自少日有君子長者之目南狩以後趙吏部子¶
<pb:KR4h0069_SBCK_008-18b>¶
文楊禮部之美趙禮部周臣陳司諌正叔與庭玉皆完人終始無玷缺者¶
也弟庭珪同牓登科三子敬叔介叔方叔今居郷里¶
　　　　試院中呈同官崔伯善李順之¶
睡起松隂鳥雀譁忽驚霜菓墮簾牙簡書迫促全踈酒眼力眵昬只費茶¶
不學道人飡栢葉却隨舉子踏槐花提衡文字非吾事崔李風流有故家¶
　　　　侯相浪溪歳寒堂¶
静中臺榭隔紅塵水色山光日日新不用㳂溪種松竹主人元是歳寒人¶
　　　　捕蝗感草蟲有作¶
雖是形模不苦争汝能傷稼我能鳴誰知竟有長平禍玉石填來共一坑¶
草蟲悲咽不能言亂逐螟蝗&KR0287;古原水底癡龍正貪睡瓮中蝎虎更㘅寃¶
(二詩疑圍城中作/&KR0026;者可以意推之)¶
　　　　嵩山承天谷又云逍遥谷¶
煙霞直上逍遥谷路轉山𦝫咫尺迷巳覺洞天分聖境更疑石磴是仙梯¶
霜添紅葉黃花好天與金壼玉柱齊(兩峯/名)醉𠋣西風正南望暮雲煙草一¶
時低¶
<pb:KR4h0069_SBCK_008-19a>¶
　　　　吊同年楊禮部之美¶
海内文章選人中道德師争敎衰病足不到鳯凰池¶
　　　李坊州芳¶
芳字執剛大興人承安二年進士歷乾坊兩州刺史同知都轉運使事爲¶
人敬賢下士欵曲周至聞人一善極口稱道士論以此歸之又精于吏事¶
累以廉能進秩正大末致仕殁於洛陽之難¶
　　　　留别¶
禄食媿踰量智困念歸愚符竹恒爲累幸及引年&KR0004;驅馬國西門&KR0004;服返¶
田廬金閨富才彦絶足駃髙衢眷我謝朝蹟冠蓋寵歸途歸途豈不榮頋¶
瞻亦踟蹰煌煌丹山鳯覧德萃淸都行人得捿止老鶴靑天孤石樓俯淸¶
伊旁有野人居儻逢經過便山水足相娱¶
　　　劉鄠縣昂¶
昂字次霄濟南人承安五年進士調鄠縣令劉光甫曽爲同官稱次霄髙¶
材愽學詩時有佳句云¶
　　　　零口早行¶
<pb:KR4h0069_SBCK_008-19b>¶
馬上兀殘夢沉沉天向晨行雲如妬月古道不逢人野曠耕聲逺山髙露¶
氣新哦詩無好語&KR0147;耳一吟呻¶
　　　　讀國志二首¶
虎視鯨吞卒未休一時人物盡風流婦翁正得黃承彦兒子當如孫仲謀¶
乳臭䝉孫真&KR0009;坐齒寒鄰國莫分憂阿瞞狐媚無多罪誰作桓文得到頭¶
泣漢遺&KR0058;血未乾繁昌新築受終壇天球寳鼎私臧𫉬坎井&KR0638;堂局鳳鸞¶
地易主賔窮赤壁勢成螳雀事烏丸陳言衮衮令人厭枉就輸棊覆舊槃¶
　　　錦峰王仲元¶
仲元字淸卿平隂人承安中進士以能書名天下歷京兆轉運司幕官子¶
公荗今在雲中¶
　　　　雪中同周臣内翰賦二首¶
天上端花散不收温温叶氣浹皇州横溪月澹梅宜臘平野風閑麦有秋¶
淸興雅髙東武㑹孤吟誰似覇陵㳺西山玉立三千丈好句都輸趙𠋣樓¶
　　　　雪¶
&KR0004;稀時拂拂稍宻自紛紛老樹曉迷月痩峯寒怗雲色從空際得聲向静¶
<pb:KR4h0069_SBCK_008-20a>¶
中聞客枕淸無夢哦詩徹夜分¶
　　　　贈青柯平隠者¶
太華神明觀青柯小有天大哉霄壤内無此弟昆賢齊物三千行棲雲二¶
百年&KR0004;平&KR0004;起後又得兩臞仙¶
　　　盧宜陽洵¶
洵字仁甫髙平人李承旨致美見所作上梁文勉使就舉六十一歳吕造¶
牓登科歷河南府敎授河陽丞宜陽令致仕後居伊陽年八十三卒仁甫¶
有詩學以鞏原及赤壁圗詩著名招飲云南園仙杏猩紅破北渚官醪玉¶
汗醇巳約尊前成二老全勝月下作三人¶
　　　　白溝¶
白沙清淺不容舟遼宋封疆限此溝到了山河無定主碧波依舊只東流¶
　　　刀涇州白¶
白字𣈆卿信都人吕造牓乙科歷涇州幕官入&KR0024;省&KR0122;卒作詩極致力樂¶
府尤有風調今散失不復見矣¶
　　　　渭水¶
<pb:KR4h0069_SBCK_008-20b>¶
渭水秋天白驪山晚照紅行人迷古道老馬識新豐霜雪滿歸𩯭乾坤猶¶
轉蓬愁來成獨酌醉䄂障西風¶
　　　　物質¶
物質方圎定營營止自疲鶴鳬傷断續鵬鷃失髙卑巧宦多成拙徐行未¶
必遟可怜筝上鴈來往聽人移¶
　　　　送花¶
縱撗詩酒少年曽老矣追懽謝不能種出好花無用處東鄰乞與坐禅僧¶
　　　劉户部光謙¶
光謙字達卿瀋州人父澤字潤之爲部&KR0122;断獄有隂德劉之昂與之酬唱¶
其詩有云侯門舊&KR0003;炎如火&KR0728;巷今猶冷似冰半夜柸槃長䄂舞白頭書¶
𠕋短檠燈用是人不敢以府史待之達卿泰和三年進士資幹局處事詳¶
雅爲朝廷所知累官司農少卿病瘡許州宣宗敕國醫診視之卒年五十¶
六好問爲舉子時識於登封相得甚歡尊酒間談𥬇有味使人不能忘也¶
　　　　&KR0009;陳正叔雷希顔¶
東南形勝古徐州人物休評弟幾流落落陳雷天下士故應連榻卧黃樓¶
<pb:KR4h0069_SBCK_008-21a>¶
　　　毛提舉端卿¶
端卿字飛卿彭城人父矩桓州軍事判官殁王事飛卿二十歳始知讀書¶
㳺學齊魯間備極艱苦飢凍疾病不以廢業凡十年以經義魁東平泰和¶
三年擢弟累遷提舉㩁貨司户部貟外郎性剛明疾惡過甚坐與監察御¶
史相可否爲所中傷降鄭州司候改孟津丞將復用矣㑹卒子思遹今居¶
東平¶
　　　　題崞縣郝子玉此君軒¶
桂林名姓一枝新萬竹靑靑德有鄰渭上風煙分别𣲖山陽詩酒属閑人¶
心期巳到冰雪窟眼界不知花栁塵萱背從今看煇映嫩香新粉四時春¶
　　　康司農錫¶
錫字伯禄寧𣈆人其祖甞與兄弟分財他田宅無所問止取南中生口十¶
餘人縱爲民而巳以故家獨貧父弈爲里胥性純篤縣令者𠋣之以納賄¶
及令爲御史所劾弈自念言直則令&KR0013;罪終丗不齒渠官長而我以事證¶
之何以立於丗乃自縊而死令竟以無迹可㝷𫉬免伯禄旣養於外祖田¶
氏田氏見伯禄骨骼異他兒謂當有望使之應童子舉飲食卧起躬自調¶
<pb:KR4h0069_SBCK_008-21b>¶
護俻極勞苦得解赴都一日日暮行茭葦中懼爲同行所遺至背&KR0018;伯禄¶
而行及長師栢郷王翰周輔束脩不能俻周輔與諸公共賙給之黃裳牓¶
擢弟歷櫟陽簿警廵判官辟彭原令&KR0024;省&KR0122;考滿遷開封府判官拜監察¶
御史言宰相侯摯師安石非相材提㸃近侍局宗室安之聲勢熖熖請託¶
公行不可使久在禁近朝議偉之選授右司都事京南路司農丞破上蔡¶
諸縣羣不逞把持之黨以河中治中充行六部郎中從軍城䧟投水死伯¶
禄孝于母友於其弟有恩義於朋友從政則死心以奉公爲民古所謂公¶
家之利知無不爲者唯伯禄爲然同年生如雷希顔兾京父宋飛卿之等¶
名士數十人丗以比唐日龍虎牓至論氣質尚以伯禄爲稱首云¶
　　　　按部南陽有贈¶
魯山佳政霑隣邑白水歡謡見路人縣務淸談君自了農郊夙駕我何勤¶
星河直上冰輪轉桃李前頭玉樹春海寓疲民望他日草堂那得遽移文¶
　　　張户部德直¶
德直字伯直平陽人叔祖&KR0022;彦字彦才張楫牓登科以當川令致仕有松¶
堂集行于丗甞有詩云青山澹澹水溶溶盡出蒼祗㸃化工無限燒痕渾¶
<pb:KR4h0069_SBCK_008-22a>¶
緑染可憐喬木待春風父迪禄字仲英明昌&KR0004;進士歷歧山上黨二縣令¶
卒於省&KR0122;伯直貞祐三年進士釋&KR0260;新平簿辟藍田令秩滿父老詣行臺¶
留再任去之日爲立生祠移[沔-丏+丐]池通許召&KR0024;省&KR0122;選授右警廵使終於同¶
知武勝軍節度使事子城今居永寧¶
　　　　叔能見過¶
度嶺千峯闊㳂溪一徑微山寒花發晚村逈客來稀強飲酬佳節悲歌送¶
夕暉平生愛歡聚衰病與心違¶
　　　馮辰¶
辰字駕之臨潼人貞祐三年進士辟涇陽令九歳知作詩¶
　　　　雨後(時年十三)¶
東風花外錦鳩啼喚起西山雨一犁緑滿&KR0188;畦人不到桔橰閑立夕陽低¶
　　　王丗昌¶
丗昌字慶長寧州人貞祐三年同進士出身以信都丞致仕¶
　　　　過華州¶
拔地三峰冷翠微落嵓飛瀑噴珠璣吟鞭落托&KR0016;驢過戰刃韜蔵牧馬歸¶
<pb:KR4h0069_SBCK_008-22b>¶
十丈玉蓮秋不謝半楞掌月晝還飛地靈人傑無遺逸未分蟠螭老布衣¶
　　　　方城東寺海棠¶
苦苣如針草有芒桃花輕薄絮顛狂少陵例有詩沾丐只枉無言到海棠¶
　　　李宜陽過庭¶
過庭字庭訓武亭人貞祐二年進士歷宜陽永寧滎陽三縣令所去見思¶
入爲右曹&KR0122;断獄寛平當妖賊李亨首坐所詿誤數百人皆從輕法正大¶
中擢右三部司正終於昌武軍節度副使少日從太原王正之學故詩文¶
皆有可觀人&KR0004;與交者多不能合乆之知其爲淳質長厚人也壬寅四月¶
暴卒於東平子蕚字華甫¶
　　　　讀公孫弘傳¶
古來好客數平津我道真龍未必真一箇仲舒容不得不知開閤爲何人¶
　　　田錫¶
錫字永錫宛平人興定五年進士調新蔡主簿閑居南陽𩦸立山下資豪¶
爽自少日有聲&KR0163;屋閒作詩甚多吊蘇墳一篇有英靈還却眉山秀依舊¶
東風草木天之句丗閧傳之¶
<pb:KR4h0069_SBCK_008-23a>¶
　　　　牧牛圖¶
干戈擾擾徧中州挽粟車行似水流何日承平如畫裏短蓑長笛一川秋¶
　　　　故縣别業¶
九折驅車夢易驚一㕓老計喜&KR0004;成園&KR0188;不借將軍地宅劵何勞宰相名¶
山入平簷供逺翠水環釣石得&KR0055;淸漫郎聱叟𤦺玗子誰悟他生與此生¶
　　　張介¶
介字介夫彭城人正大元年經義弟一人歷鞏穀熟二縣令㓜有賦聲爲¶
人有緼藉甞贈詩人楊叔能末章云我貧自救如沃焦君來過我亦何聊¶
爲君欲冩貧士嘆才思殊减荒村謡楊&KR0004;以荒村謡得名故云¶
　　　　讀天寶遺事¶
不但昨非今亦非上皇&KR0016;馬泪沾衣曲江死後無忠諌却憶詞人秋鴈飛¶
　　　龐漢¶
漢字茂弘平𣈆人正大末年進士沉毅有志節待次内郷北山兵亂遇害¶
　　　　終南谿¶
冷雲低壓萬長楊十頃秋隂鎻北堂門外兵塵漲秦楚水邊煙景似湖湘¶
<pb:KR4h0069_SBCK_008-23b>¶
荷翻山雨僧䆫晩竹泛溪風客枕凉早晚&KR0004;平遂真隠遶陂閑牧石頭羊¶
　　　宋景蕭¶
景蕭字望之濟川族孫正大六年進士辟令秦安未赴遭亂望之於劉景¶
玄爲外兄故其詩頗𫉬沾丐甞有荒山銷盡古今魂之句詩家稱焉¶
　　　　河隂望河朔感寓一首¶
南來邊報日駸駸思禹亭髙泪滿&KR0109;野燒爲誰留白草荒城空自隔踈林¶
鴈聲不断天連水山色無情古又今離合興亡只如此往年争識少陵心¶
　　　　春雪用上官明之韻¶
啑啑春䖝閙撲䆫地爐茶鼎蚓聲長詩中有味淸於酒只欠冰梢數㸃香¶
　　　李警院天翼¶
天翼字輔之固安人貞祐二年進士歷滎陽長社開封三縣令所在有治¶
聲遷右警廵使汴梁旣下僑寓&KR0147;城落薄失次無以爲資辟濟南漕司從¶
事方鑿圎枘了不與丗合衆口媒蘖竟罹非命輔之材具甚美且有志於¶
學與人交欵曲周宻乆而愈厚死之日天下識與不識皆爲流涕予謂天¶
道悠逺良不可知而天理之在人心者亦自不泯也¶
<pb:KR4h0069_SBCK_008-24a>¶
　　　　還家三首¶
幽花雜草滿城頭華屋唯殘土一丘郷社舊人何處在語音強半是陳州¶
牡丹樹下影堂前幾醉春風榖雨天二十六年渾一夢堂空樹老我華顚¶
殊音異服不相親獨𠋣荒城淚滿巾秪有靑山淡相對似憐我是此郷人¶
　　　張叅議澄¶
澄字之純别字仲經本出遼東烏惹族國&KR0004;遷之隆安神黄縣府君移官¶
洛水因家焉之純早孤能自樹立避地洛西率資無旬日計而泰然以閉¶
戸讀書爲業甞從辛敬之趙宜之講學故詩文皆有律度兵後居東平詩¶
名藉甚如云齊客計窮思蹈海杞人癡絶謾憂天壞壁粘蝸艱國歩荒¶
池漂蟻失軍容此𩔖甚多¶
　　　　積雨¶
積雨生頑痺新晴意自怡幽花依小徑野蔓媚踈籬髮少從梳懶年衰與¶
杖宜腐儒慚用拙糲食復何辤¶
　　　　和林秋日感懐&KR0009;張丈御史(二首)¶
塞草枯黄秋未殘北風裘&KR0260;日生寒田園政憶遂&KR0004;賦冰雪莫吟行路難¶
<pb:KR4h0069_SBCK_008-24b>¶
囊頴露錐徒自苦蒯緱有劒秪空彈南䆫明煖無塵到慚愧髙人老鶡冠¶
別家六見月牙新萬里風霜老病身塊坐氊廬心悄悄逺懐茅屋夢頻頻¶
𤓰田無取終成謗市虎相傳乆是真郷國歸程應歳暮火爐煨栗話情親¶
　　　　輥馬圖¶
飛塹乗城力亦優不應伏櫪便垂頭而今丗上無良樂兀兀黃塵輥得休¶
　　　劉神童微¶
微字伯祥益都人七歳能文道陵召入宫賦鳯凰來儀二首稱旨賜經童¶
出身係籍太學後登貞祐二年弟¶
　　　　春柳應制得城字¶
翠細圎匀緑線輕着行排立弄新晴更看三月春風裏散作飛花滿鳯城¶
　　　郭宣道¶
宣道字德明邢州人系出衣冠家人物楚楚而有老成之風貞祐中客南¶
陽名士定興張履坦之罷鄧州觀察閒居此縣之石橋見德明愛之招致¶
門下飲食敎督委曲周備遂有聲&KR0163;屋閒正大末没兵中¶
　　　　送同舎張耀卿&KR0024;&KR0122;中臺¶
<pb:KR4h0069_SBCK_008-25a>¶
摩雲頭角看&KR0295;藏意外升沉豈易量取士皆知有科舉進身&KR0004;不在文章¶
関心鴈塔功名晚試手烏臺歳月忙此去一官先有路獨憐燈火夜䆫凉¶
　　　張仲宣¶
仲宣字利夫相州人舉進士有聲子柔字子友今在林慮¶
　　　　下弟¶
主司頭腦舊冬烘更着書郎骨相窮曉賦得官何足道直須遮馬困吴融¶
　　　　戲題石鹿蜂猴畫卷¶
横槊將軍馬足塵判花學士筆頭春功名果属丹青手造物如何戲得人¶
　　　胡汲¶
汲字直卿衞州人少有賦聲與新鄭傅伯祥呂鵬舉相友善兒寢&KR0728;而滑¶
稽無窮時命不偶竟窮悴而死¶
休𥬇叅軍靴不韈休嗟門客食無魚燕鴻來去端誰使鵬鷃消揺本自如¶
潦倒淵明三徑菊荒唐惠子五車書古人淡裏求真味身外紛華不羡渠¶
　　　王脩齡¶
脩齡字紹先同州人詩有得意好花開早落喚愁芳草燒還生之句閑閑¶
<pb:KR4h0069_SBCK_008-25b>¶
愛而戲之目爲癡仙人¶
　　　　黃葉行送祖唐臣歸柘縣¶
送君黃葉山黃葉紛不掃上有蕭蕭之風樹下有漫漫之衰草山中黃葉¶
行復青髀肉一消人自老酒盡意不盡執手臨古道古道連延走錦襄錦¶
襄日暮浮雲翔一燈孤館相思處寒鴈一聲秋夜長¶
中州辛集卷終¶
<pb:KR4h0069_SBCK_008-26a>¶
